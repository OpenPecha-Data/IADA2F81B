༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2DB4593
ImageGroup:
11 PD28034
LCCN:
2006448385
ISBN:
7105077913
Title:
ནགས་ཀློང་ཁུ་བྱུག་འདུ་གནས་
Author:
nags klong khu byug 'du gnas
མཚོ་སྔོན་བོད་ཡིག་གསར་འགྱུར་ཁང་
mtsho sngon bod yig gear 'gyur khang
n/a
Descriptor:
Original Publication:
n/a:n/a
Place:
pe cin
Publisher:
mi rigs dpe skrun khang
Date:
2006
Volume:
1
1
Total Volumes:
TBRC Pages:
2
Introductory Pages:
n/a
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



ནགས་ཀློང་ཁུ་བྱུག་འདུ་གནས།
མཚོ་སྔོན་བོད་ཡིག་གསར་འགྱུར་ཁང་གིས་བསྒྲིགས།
མི་རིགས་དཔེ་སྐྲུན་ཁང་།



《ཉེ་བཅར་རྩོམ་མཛོད།
རྩོམ་སྒྲིག་ཚོགས་མི།
གཙོ་སྒྲིག་པ།
གཙོ་སྒྲིག་པ་གཞོན་པ།
ལག་བསྟར་རྩོམ་སྒྲིག་པ།
དགེ་གཉེན།
ཚེ་མགོན། བླ་མ་ལྷ།
ཧཱུྃ་ཆེན། གཅོད་པ་ཀླུ་རྒྱལ།
ཚེ་རིང་བཀྲ་ཤིས། ཕག་མོ་ཚེ་བརྟན།



དཀར་ཆག
དཀར་ཆག
(1）
(2）
རིག་གནས་ལྗོན་དབང་ལ་སྨོན་པ།
དགེ་གཉེན། (1)
གླང་མདུན་དཔལ་འབྱོར།
ངོ་སྤྲོད་མདོར་བསྡུས།
རྩོམ་འབྲིའི་མྱོང་ཚོར།
གླང་མདུན་དཔལ་འབྱོར། (3)
སྒྲུང་གཏམ་རིང་པོ《གཙུག་གཡུ》བཀླགས་པའི་མྱོང་ཚོར།
རྣམ་སྲས། （7)
བརྩམས་སྒྲུང《གཙུག་གཡུ》ལས་འཕྲོས་པའི་གཏམ།
དཔལ་ལྡན། (14)
ཚེ་རིང་དོན་གྲུབ།
(17)
ངོ་སྤྲོད་མདོར་བསྡུས།
(18）
ང་རང་ཤེས་མེད་ཚོར་མེད་ངང་ནས་གསར་རྩོམ་ལས་ལ་ཞུགས།
ཚེ་རིང་དོན་གྲུབ།(19)
རྩོམ་པ་པོའི་འགན་ཁུར་ལས་འཕྲོས་ཏེ་ཚེ་རིང་དོན་གྲུབ་དང་
ཁོའི་སྒྲུང་གཏམ་གླེང་བ།
མགོན་པོ་སྐྱབས། (23)
བདག་གི་གྲོགས་ཀྱི་དྭངས་མ་སྟེ་ན་གཞོན་རྩོམ་པ་པོ་ཚེ་རིང་དོན་གྲུབ།
རྡོ་རྗེ་ཚེ་བརྟན། (29）
སྒྲུང་རིང《མེས་པོ》བཀླགས་པའི་ཟིན་བྲིས་ཐོར་བུ།
མཛེས་སེ། (32)
1 -



ནགས་ཀློང་ཁུ་བྱུག་འདུ་གནས།
• (36)
བཀྲ་ཤིས་དཔལ་ལྡན།
(35）
ངོ་སྤྲོད་མདོར་བསྡུས།
བདག་དང་བདག་གི་ལས་སྐལ་དམན་པའི་མི་སྣ་དང་སྐད་ཡིག
... བཀྲ་ཤིས་དཔལ་ལྡན། (37)
གྲོགས་པོ་བཀྲ་ཤིས་དཔལ་ལྡན་གྱི་འཚོ་བའི་ཟུར་ཞིག
འབྲོང་བུ་ཚེ་རིང་རྡོ་རྗེ། (45)
ཡིད་དུ་འོང་བའི་རེ་སྨོན།
རྣམ་སྲས། (47)
འཇུ་སྐལ་བཟང་།
(54)
ངོ་སྤྲོད་མདོར་བསྡུས།
(55)
བདག་དང་བདག་གི་གསར་རྩོམ་སྐོར་གྱི་བསམ་གཞིགས་ཐོར་བུ།
འཇུ་སྐལ་བཟང་། (56)
འཇུ་སྐལ་བཟང་དང་ཉེ་བར་བཅར་བའི་ཐབས་ཤིག
ལྗང་བུ། (64)
འཇུ་སྐལ་བཟང་དང་ང་ཚོ།
རྒྱལ་སྲས། (68)
འཛམ་གླིང་རྩོམ་རིག་གི་རྒྱ་མའི་སྟེང་འཇུ་སྐལ་བཟང་གི་
ལྗིད་ཚད་ག་འདྲ་ཡིན།
བདུད་ལྷ་རྒྱལ། (71)
ལྗང་བུ།
(75)
ངོ་སྤྲོད་མདོར་བསྡུས།
(76）
རྩོམ་འབྲི་བ་དེ་ལས་སླ་མོ་ཞིག་མིན་པར་སེམས། ལྗང་བུ(77)
ཕུ་བོ་ལ་སྤྲིངས་པའི་འཕྲིན་ཡིག་ཅིག
ས་ཁི། (80)
ཁྱེད་ཀྱིས་ཁེར་རྐྱང་གི་སྡུག་བསྔལ་བཟོད་ཐུབ་ཀྱང་ང་ཚོས་
སྙན་རྩོམ་གྱི་བསླུ་བྲིད་བཟོད་དཀའ།
བདུད་ལྷ་རྒྱལ། (85)
གཟི་ཡི་རིན་ཐང་གླེང་བ།
སྐལ་ལྡན་རྒྱ་མཚོ། (93)
ལྷ་རྒྱལ་ཚེ་རིང་།
(102）
ངོ་སྤྲོད་མདོར་བསྡུས།
( 103）
-2



དཀར་ཆག
(122）
ང་རང་དང་སྙན་ངག
ལྷ་རྒྱལ་ཚེ་རིང་། (104）
མཉེས་གཤིན་འཆར་ཡན་གྱི་སྙན་ངག......... བདུད་ལྷ་རྒྱལ། (109）
གྲོགས་པོ་ཁོང་རེ་གླེང་ན། ཆས་པ་རྟ་མགྲིན་ཚེ་རིང༌། (118)
སྐྱབས་ཆེན་བདེ་གྲོལ།
ངོ་སྤྲོད་མདོར་བསྡུས།
(123）
རང་གི་གསར་རྩོམ་དང་འབྲེལ་བའི་གཏམ་ཐུང་ཐུང༌།
སྐྱབས་ཆེན་བདེ་གྲོལ། (124)
ནུ་བོ་སྐྱབས་ཆེན་བདེ་གྲོལ་གླེང་བ།
བསམ་གཏན། (128）
སྐྱབས་ཆེན་བདེ་གྲོལ་དང་ཁོང་གི་བརྩམས་ཆོས།
རེ་རྐང་གླིང་། (131)
ཁྱུང་ཐར་རྒྱལ།
(137)
ངོ་སྤྲོད་མདོར་བསྡུས།
འདི་ལྟར་བཤད་ན་ཨེ་རུང་།
ཁྱུང་ཐར་རྒྱལ (139)
ཁ་བར་དཔར་བའི་རྐང་རྗེས་ལས་རྟོགས་པ། དགེ་གཉེན(142)
སྙན་དེབ《ཁ་བ་དཀར་པོ》བཀླགས་པ།
རེབ་ཀོང་རྡོ་རྗེ་མཁར། (148)
《ཁྲག་གི་རྐང་རྗེས་རིང་པོ》ཡིས་ཁ་བ་རི་བའི་ལས་དབང་མཚོན།
ཚེ་རིང་དོན་གྲུབ། (153)
ནག་པོ་སྐལ་བཟང་།
(156）
ངོ་སྤྲོད་མདོར་བསྡུས།
(157）
བདག་དང་རྩོམ་རིག
སྐལ་བཟང་། (158)
བསིལ་ལྗོངས་རྩོམ་རིག་སྐྱེད་ཚལ་དུ་འཁྲུངས་པའི་སྔོན་མེད་
སྒྲུང་གི་ལྗོན་བཟང་། གཉའ་བློ་གྲོས་རྒྱལ་མཚན། (161)
སྐལ་བཟང་དང་ཁོའི་བརྩམས་ཆོས། མཁའ་འགྲོ་ཚེ་རིང༌། (170)
• • • (138）
3



ནགས་ཀློང་ཁུ་བྱུག་འདུ་གནས།
(175）
(176）
་་་་
(189）
ཨ་རྡོར།
ངོ་སྤྲོད་མདོར་བསྡུས།
མྱོང་ཟིན་ཐོར་བུ།
ཨ་རྡོར། (177)
གསེར་རྩི་བྱུགས་པའི་སྐྱ་རེངས་ཀྱི་སྔོན་འགྲོ།
སྐྱབས་ཆེན་བདེ་གྲོལ། (181)
ཨ་རྡོར་གླེང་བ།
ཨ་ཆུང༌། (183)
སྙན་ངག་པ་ཨ་རྡོར་དང་འཕྲད་འདྲིས་བྱུང་ཚུལ།
མཚོ་བུ་དགའ་བདེ། (186）
ཕུན་ཚོགས་བཀྲ་ཤིས།
(188)
ངོ་སྤྲོད་མདོར་བསྡུས།
རྩོམ་རིག་གི་བསླུ་བྲིད།
ཕུན་ཚོགས་བཀྲ་ཤིས། (190)
ཕུན་ཚོགས་བཀྲ་ཤིས་ལགས་ཀྱི་བག་ཆགས།
བཀྲ་ཤིས་དཔལ་ལྡན། (195)
ཕུན་ཚོགས་བཀྲ་ཤིས་ཀྱི་འཁྲབ་གཞུང་སྐོར་གྱི་གཏམ་གླེང་།
ཉི་མ་དོན་གྲུབ། (199）
བེའུ་བརྒྱུའི་ཚེ་རིང་བསམ་འགྲུབ།
(205)
ངོ་སྤྲོད་མདོར་བསྡུས།
(206）
ཅིས་ཀྱང་བརྗོད་འདོད་མོད་བཤད་ན་སྙིང་བོ་མེད་པའི་གཏམ།
བེའུ་བརྒྱའི་ཚེ་རིང་བསམ་འགྲུབ། (207)
ཡིད་འགུག་པའི་གཏམ་རྒྱུད།
རིག་ལེགས། (212）
བདེ་སྐྱིད་སྒྲོལ་མ།
ངོ་སྤྲོད་མདོར་བསྡུས།
ཤ་ལྷོད་པའི་ཁ་བརྡ།
བདེ་སྐྱིད་སྒྲོལ་མ། (218)
དབེན་པའི་རྩྭ་ཐང་སྟེང་དུ་སྙན་ངག་མེ་ཏོག་བཞད་ཚུལ།
ཚེ་རིང་དོན་གྲུབ།(224）
(216）
(217)
4



དཀར་ཆག
(232）
གཡུ་སྒང་ཉིན་གྱི་གླུ་མ།
ཁྱུང་ཐར་རྒྱལ། (228）
བོ་ཐར་བཀྲ་ཤིས་ཆོས་འཕེལ།
ངོ་སྤྲོད་མདོར་བསྡུས།
(233）
ང་དང་ངའི་འབོལ་རྩོམ། བོ་ཐར་བཀྲ་ཤིས་ཆོས་འཕེལ། (234)
བཀྲ་ཤིས་ཆོས་འཕེལ་གྱི་བརྩམས་ཆོས་སྐོར་གླེང་བ།
ངག་དབང་ཚེ་རིང་། (244)
རྣམ་སྲས།
(247)
ངོ་སྤྲོད་མདོར་བསྡུས།
(248）
ཕ་ཡུལ་དང་གསར་རྩོམ།
རྣམ་སྲས། (249)
རེ་ལྟོས་ཁོལ་མ་དང་དེའི་རྒྱབ་ཀྱི་སྐྱོ་གདུང་འཁྱག་པོ།
བཀྲ་བྷ། （255)
སྒྲུང་གཏམ《འབྲལ་ཁའི་བརྩེ་སེམས》མཚམས་སྦྱོར་བ།
གུ་རུ་དོན་གྲུབ།（262)
ལྷོ་བ་འཇིགས་མེད་རྡོ་རྗེ།
(267)
ངོ་སྤྲོད་མདོར་བསྡུས།
(268）
ངའི་ཅི་ཡང་མིན་པའི་གཏམ། ལྷོ་བ་འཇིགས་མེད་རྡོ་རྗེ། (269)
མཛེས་སེ་དང་ཁོའི་སྙན་ངག་ལྷུག་མ། རྡོ་རྗེ་རབ་བརྟན། (273)
ལྷོ་བ་འཇིགས་མེད་རྡོ་རྗེ་ལ་སྤྲིངས་པའི་འཕྲིན།
ཆུ་ནག་ཚེ་རིང་དོན་གྲུབ། (278)
གཅན་མེ་སྟག
(281）
ངོ་སྤྲོད་མདོར་བསྡུས།
(282）
གཅན་གྱིས་བརྒྱུད་པའི་ལམ་བུ།
གཅན་མེ་སྟག (283）
བསོད་ནམས་བརྟན་པ— ང་ཚོའི་དཔུང་གྲོགས་ཤིག
འཇུ་སྐལ་བཟང་། (288)
གཅན་མེ་སྟག་དང་འཕྲད་འདྲིས་བྱུང་ཚུལ།
གངས་ཞུན། (292)
- 5



ནགས་ཀློང་ཁུ་བྱུག་འདུ་གནས།
བྲག་གདོང་བཀྲས་གླིང་དབང་རྡོར།
(296）
ངོ་སྤྲོད་མདོར་བསྡུས།
(297）
《བཀྲས་ཟུར་ཚང་གི་གསང་བའི་གཏམ་རྒྱུད》གྲུབ་ཚུལ་དང་
མྱོང་ཚོར་འགའ། བྲག་གདོང་བཀྲས་གླིང་དབང་རྡོར། (298)
《བཀྲས་ཟུར་ཚང་གི་གསང་བའི་གཏམ་རྒྱུད 》སྐོར་གླེང་བ།
མ་ལཱི་ཧྭ།(307)
རང་སྒྲ།
(315）
ངོ་སྤྲོད་མདོར་བསྡུས།
(316）
གསར་རྩོམ་ཐད་ཀྱི་མྱོང་ཚོར།
རང་སྒྲ། (317)
གྲོགས་རང་སྒྲ་དང་ཁོའི་རྩོམ་གཤིས།
གངས་ཞུན།（324）
《 ཐོན་མི་སཾ་བྷོ་ཊ 》བཀླགས་པའི་འཆར་སྣང་།
པདྨ་དབང་རྒྱལ། (328)
མདའ་བཙན་པོ།
(334）
ངོ་སྤྲོད་མདོར་བསྡུས།
(335)
བགྲོད་ལམ།
ཚེ་རིང་བཀྲ་ཤིས། (336）
ལང་ཚོའི་མཆོད་པ།
འཁྲུལ་ཞིག་རྣམ་རྒྱལ། (338)
འབྲོང་བུ་རྡོ་རྗེ་རིན་ཆེན།
(342）
ངོ་སྤྲོད་མདོར་བསྡུས།
(343）
ང་དང་སྒྱུ་རྩལ་གྱི་ལམ་བུ། འབྲོང་བུ་རྡོ་རྗེ་རིན་ཆེན། (344）
རྡོ་རྗེ་རིན་ཆེན་དང་གླེང་མོལ་ཐེངས་གཅིག་བྱས་པའི་
ཟིན་བྲིས།
བསོད་ནམས་ཚེ་རིང༌། (349)
རྡོ་རྗེ་རིན་ཆེན་གྱི་སྒྲུང་གཏམ་ལ་ཅུང་ཙམ་དཔྱད་པ།
པདྨ་ཚེ་རིང་། (353)
《བཙུན་མ་ཞིག་གིས་བཞག་པའི་ཡི་གེ ཞེས་པར་དཔྱད་པ།
བཀྲ་ཤིས། (358)
- 6



དཀར་ཆག
(387)
ཨ་སྨྱོན་བཀྲ་ཤིས་དོན་གྲུབ།
(362)
ངོ་སྤྲོད་མདོར་བསྡུས།
(363）
སྣང་བརྙན་འཚོལ་བ། ཨ་སྨྱོན་བཀྲ་ཤིས་དོན་གྲུབ། (364）
གསར་རྙེད།
ལུང་རིན་ཆེན།(367)
བོར་སྟོར་དང་འཚོལ་སྙེག་ནི་ཚེ་སྲོག་གི་འཕར་ཤུགས་ཟུང་ཞིག
ཀླུ་རྒྱལ། (373）
《 སྟོན་གྱི་རང་སྒྲ》ནས་བཀྲ་ཤིས་དོན་གྲུབ་གླེང་བ།
རྨོག་དོན་གྲུབ་ཚེ་རིང་། (384）
ཁེར་སྐྱེས།
ངོ་སྤྲོད་མདོར་བསྡུས།
(388）
ནར་སོན་པའི་གོ་རིམ།
ཚེ་མགོན། (389)
ཉིན་འདི་ཚོར་ཚེ་མགོན་དང་གླེང་མོལ་བྱེད་པ།
མཚོ་སྐྱེས། (391)
ཁེར་སྐྱེས་ཀྱི་སྙན་ངག་ཁ་ཤས་བཀླགས་རྗེས། སྨྲེང་བུ།（395）
པདྨ་ཚེ་བརྟན།
ངོ་སྤྲོད་མདོར་བསྡུས།
（399）
མཛེས་སྡུག་གི་བསླུ་བྲིད།
པདྨ་ཚེ་བརྟན། (400)
པདྨ་ཚེ་བརྟན་གྱི་སྒྲུང་གཏམ།
ཚེ་བརྟན། (403)
སྒྲུང་གཏམ《 གངས》ལས་འཕྲོས་པའི་གཏམ།
ཨ་བུ། (407)
བསྒྲལ་རྡོ།
(418)
ངོ་སྤྲོད་མདོར་བསྡུས།
ང་རང་རྩོམ་པའི་ལས་སུ་ཞུགས་ཚུལ།
བསྒྲལ་རྡོ། (420)
བསྒྲལ་རྡོས་སླར་ཡང་རྡོ་མཁར་དེའི་སྐོར་གྱི་གཏམ་རྒྱུད་ཅིག་
འཆད་ངེས།
སྐྱབས་ཆེན་བདེ་གྲོལ། (423)
(398）
(419）
7 -



ནགས་ཀློང་ཁུ་བྱུག་འདུ་གནས།
སྨྲེང་བུ།
(426）
ངོ་སྤྲོད་མདོར་བསྡུས།
(427)
ཁོ་བོའི་མགྱོགས་བྲིས།
དོན་གྲུབ་ཚེ་རིང༌། (428)
ངའི་མིག་ལམ་གྱི་སྨྲེང་བུ།
བོད་འཚམས་སྐྱིད། (430)
བཀྲ་བྷ།
(432）
ངོ་སྤྲོད་མདོར་བསྡུས།
(433）
ངས་སྒྲུང་ལ་གཏམ་འདི་ལས་ཅི་ཞིག་བཤད། བཀྲ་བྷ། (434)
འཕྲིན་ཡིག་ཅིག
ཚེ་དཔལ་སྟོབས་ལྡན། （440)
བོད་ཀྱི་རྩོམ་རིག་སྐྱེད་ཚལ་གྱི་གསར་བཞད་མེ་ཏོག
རྣམ་སྲས། (447)
ཁྱུང་བཟང་།
(452）
ངོ་སྤྲོད་མདོར་བསྡུས།
(453)
རྩོམ་བྲིས་པའི་མྱོང་བ།
ཁྱུང་བཟང་། (454）
བརྩེ་དུང་གི་བདེན་པ།
ཞི་བདེ་མེ་ཏོག(458)
སྙན་བཟང་ཡུམ་སྐྱབས་རྒྱལ།
(464）
ངོ་སྤྲོད་མདོར་བསྡུས།
(465）
གསར་རྩོམ་ལམ་བུའི་ཕྱི་མིག
སྙན་བཟང་ཡུམ་སྐྱབས་རྒྱལ། (466）
བརྩོན་སེམས་ཀྱི་མེ་ལྕེ།
ཁྱུང་ཐར་རྒྱལ། (469)
རི་སྔོན་བླ་མ་ཐར།
(472）
ངོ་སྤྲོད་མདོར་བསྡུས།
(473）
དྲང་པོའི་ལབ་གླེང་ཕྲན་བུ།
རི་སྔོན་བླ་མ་ཐར། (474）
གྲོགས་བླ་མ་ཐར་དང་འགྲོ་འོང་བྱས་ཚུལ།
གཉའ་གོང་ལྷ་བྷེ། (479）
8 -



དཀར་ཆག་
རྨོག་རུ་ཤེས་རབ་རྡོ་རྗེ།
(483）
ངོ་སྤྲོད་མདོར་བསྡུས།
(484）
ངའི་ལམ་དང་ངའི་རྐང་རྗེས། རྨོག་རུ་ཤེས་རབ་རྡོ་རྗེ། (485)
སྟག་འབུམ་རྒྱལ།
(488）
ངོ་སྤྲོད་མདོར་བསྡུས།
(489）
ཕྱོགས་ཞེན་གྱི་མནར་གཅོད།
སྟག་འབུམ་རྒྱལ།（490)
ཁུ་སིམ་པོའི་སྟག་འབུམ་རྒྱལ། རྨོག་དོན་གྲུབ་ཚེ་རིང་། (493)
སྟག་འབུམ་རྒྱལ་ཟེར་བའི་མི་དེ།
འབྲོང་། (499)
ཚབ་བྱེད་རང་བཞིན་ལྡན་པའི་རྩོམ་རིག་མི་སྣ་གསར་བ་དང་
ཁོའི་བརྩམས་ཆོས།
རྣམ་སྲས། (503）
གངས་ཞུན།
(509）
ངོ་སྤྲོད་མདོར་བསྡུས།
(510）
སྙན་ངག་སྐད་ཆའི་སྐོར་གྱི་མྱོང་བ་འགའ། གངས་ཞུན(511)
གངས་ཞུན་དང་ཁོའི་སྙན་ངག བློ་བཟང་ཆོས་དར། (512）
ངས་ཤེས་པའི་གངས་ཞུན།
ཁྱུང་བཟང་། (522)
གངས་ཞུན་དང་སྙན་ངག
སངས་རྒྱས་བྱམས། (528）
(534）
ངོ་སྤྲོད་མདོར་བསྡུས།
(535)
བརྒྱུད་རིམ་ཞིག
པདྨ་རིག་འཛིན། (536）
བབ་བསྟུན་གྱི་ཚིག་འགའ།
སྐྱ་བྷ། (540）
ལྡོང་ཡོན་ཏན་རྒྱ་མཚོ།
•. (543）
ངོ་སྤྲོད་མདོར་བསྡུས།
(544)
ངའི་སྙན་ངག་གི་བརྒྱུད་རིམ་དང་མྱོང་ཚོར་ཕྲན་བུ།
ལྡོང་ཡོན་ཏན་རྒྱ་མཚོ། (545)
ནང་སེམས་མཚོན་པའི་དན་རྟགས། ཨར་མའི་དགའ་བ། （552)
ཕ་བོང་།
9
1



ནགས་ཀློང་ཁུ་བྱུག་འདུ་གནས།
(556)
འབྲོག་བསམ་གཏན།
(555）
ངོ་སྤྲོད་མདོར་བསྡུས།
ང་དང་ངའི་སྨྱུ་གུ།
འབྲོག་བསམ་གཏན། (557)
འབྲོག་བསམ་གཏན་གླེང་བ།
དམིགས་བུ། (559)
བ་རེས།
(563）
ངོ་སྤྲོད་མདོར་བསྡུས།
(564）
ང་དང་ངའི་སྙན་ངག་གི་སེམས་པ།
བ་རེས། (565)
དལ་ལ་རིང་བའི་བཞུར་རྒྱུན། བསོད་ནམས་དར་རྒྱས། (570）
བོད་ཀྱི་རྩོམ་པ་པོ་བ་རེས་གླེང་བ།
ཚེ་རྣམ། (573)
རེ་རྐང་གླིང་།
(577）
ངོ་སྤྲོད་མདོར་བསྡུས།
(578）
སེམས་ཀྱི་རི་རབ།
རེ་རྐང་གླིང་། (579)
ངོ་བསྟོད་མིན་པའི་སྐད་ཆ་འགའ། ཚེ་རིང་བཀྲ་ཤིས། (582)
མི་ཚེའི་བྱུང་བ།
དགེ་འདུན་ལྷུན་གྲུབ། (585)
ཁྲི་སེམས་དཔའ།
(588）
ངོ་སྤྲོད་མདོར་བསྡུས།
ཁོ་བོ་ནམ་ཡང་མདུན་དུ་སྐྱོད་བཞིན་ཡོད།
ཁྲི་སེམས་དཔའ། (590)
ཁྲི་སེམས་དཔའི་སྙན་ངག་ལས་འཕྲོས་པའི་གཏམ།
ཚེ་གྲུབ། (593)
བསྟན་པ་ཡར་རྒྱས།
(598）
ངོ་སྤྲོད་མདོར་བསྡུས།
(599）
རྩྭ་ཐང་སྟེང་ནས་མེ་ཏོག་རེ་ཟུང་བཏུས་པའི་མྱོང་ཚོར་ཕྲན་བུ།
བསྟན་པ་ཡར་རྒྱས། (600)
བྱིའུ་ཆུང་འཇོལ་མོའི་གླུ་ཆུང་། ནོར་བུ་བཀྲ་ཤིས། (604）
1O
(589）



དཀར་ཆག
གཉའ་གོང་ལྷ་བྷེ།
(61 O）
ངོ་སྤྲོད་མདོར་བསྡུས།
(611)
ངས་རང་ཉིད་འབུད་དཀྲོལ་བྱེད་འདོད།
གཉའ་གོང་ལྷ་བྷེ། (612)
འགྲོ་ཞོར་དུ་ཁོ་རང་མགྱོགས་པོར་གླེང་བ།
རི་སྔོན་བླ་མ་ཐར། (615）
ཨ་བུ།
(618）
ངོ་སྤྲོད་མདོར་བསྡུས།
(619)
དྲན་པ་ཐར་ཐོར།
རྡོ་སྦིས་ཆོས་སྐྱོང་། (620)
སྙིང་སྟོབས་ཤིག་གིས་སྔོན་འགྲོ།
མེ་ལྕེ། (625)
མཚོ་བུ་དགའ་བདེ།
(628）
ངོ་སྤྲོད་མདོར་བསྡུས།
(629)
འགྲུལ་བཞུད་རིང་མོ་ཞིག་གི་བློས་བསླངས་དང་གཞན་དག
མཚོ་བུ་དགའ་བདེ། (630)
དགའ་བདེ་དང་E. E. Comings
ཨ་རྡོར། (634）
མཇུག་གི་གཏམ།
(637）
11 -



རིག་གནས་ལྗོན་དབང་ལ་སྨོན་པ།
རིག་གནས་ལྗོན་དབང་ལ་སྨོན་པ།
《ཉེ་བཅར་རྩོམ་མཛོད》སྤེལ་འགོ་ཚུགས་པར་ཞུས་པ།
ཉེ་བའི་ལོ་འགའི་ནང་། ཏང་ཀྲུང་དབྱང་གིས་རང་རེའི་རྒྱལ་ཁབ་ཀྱི་
གསར་འགྱུར་དྲིལ་བསྒྲགས་ལས་རིགས་ལ་ཡང་དང་ཡང་དུ“ཉེ་བཅར་གསུམ”
གྱི་རེ་འདུན་ཏེ། “དངོས་གནས་དང་ཉེ་བར་བཅར་བ། འཚོ་བ་དང་ཉེ་
བར་ བཅར་ བ། མང་ ཚོགས་ དང་ ཉེ་ བར་ བཅར་ བ” བཅས་ བཏོན་ ཞིང༌།
སྔོན་བས་བཟང་བར་རྒྱལ་ཁབ་ཀྱི“དཔལ་ཡོན་རྣམ་གསུམ”གོང་དུ་སྤེལ་བར་
ཞབས་ཕྱི་དགོས་ཚུལ་ནན་སྟོན་གནང་ཕྱིན། གསར་འགྱུར་དྲིལ་བསྒྲགས་ལས་
དོན་ཙམ་གྱིས་མ་ཟད་པར། རིག་གནས་ལས་དོན་སྤྱི་ནས་ཀྱང་ཐད་ཀར་སྤྱི་
ཚོགས་འཕེལ་རྒྱས་ཀྱི་དགོས་མཁོ་ཚིམ་པར་བྱ་དགོས་པའི་རེ་འདུན་བཏོན།
ད་ལན་ངེད་ཚགས་པར་ཁང་གིས《 མཚོ་སྔོན་བོད་ཡིག་གསར་འགྱུར》
སྤེལ་འགོ་ཚུགས་ནས་ལོ་ངོ 55འཁོར་བར་རྟེན་འབྲེལ་ཞུ་བའི་ཚུལ་ གྱིས《ཉེ་་
བཅར་རྩོམ་ མཛོད》ཅེས་ པའི་ མུ་ ལྡན་དེབ་ཕྲེང་ འདི་ སྤེལ་ བའི་ འགོ་ བཟུང༌།
དེབ་ཕྲེང་འདིའི་ཁག་དང་པོ་ལ་དེབ་བཞི་འདུས་ཤིང༌། རང་རེའི་ཚགས་པར་
དུ་ལོ་མང་པོའི་རིང་བཀོད་ཟིན་པའི་གསར་འགྱུར་བརྩམས་ཆོས་དང་རྩོམ་རིག་
བརྩམས་ཆོས་དང་རྩོམ་རིག་དཔྱད་མོལ་དང་རྩོམ་རིག་མི་སྣ་ངོ་སྤྲོད་བཅས་
ཕྱོགས་ཀྱི་རྩོམ་ཡག་ཤོས་ལས་ཚོད་འཛིན་ངེས་ཅན་ཞིག་ཡོད་པར་ཕྱོགས་སྒྲིག་
བྱས་ཡོད་པ་ཡིན། དེ་ཡང་། འདི་ནི་ལོ་མང་པོའི་ཡུན་དུ་རིམ་པ་སོ་སོའི་
ཏང་སྲིད་དབུ་ཁྲིད་དང་ཞིང་ཆེན་ཕྱི་ནང་གི་རྒྱ་ཆེའི་རིག་གནས་ལས་གཉེར་པ་
• 1 •



ཉེ་བཅར་རྩོམ་མཛོད།
དང་མི་དམངས་མང་ཚོགས་ཀྱིས་ང་ཚོར་རྒྱབ་སྐྱོར་ཐུགས་ཁུར་གནང་བར་དྲིན་
ལན་མ་བརྗེད་པའི་སེམས་ཙམ་མཚོན་པའི་ལེགས་སྐྱེས་སུ“མེ་ཏོག་ཆུང་ཡང་ལྷ་
རྗེས”ཚུལ་དུ་ཕུལ་བ་ཡིན། 《དྲི་བཟང་ཐུལ་བའི་སྨན་ལྗོངས》ནི་སྒྲུང་གཏམ་
དང་ལྷུག་རྩོམ་དང་སྙན་ངག་སོགས་ཀྱིས་གྲུབ་པའི་རྩོམ་རིག་བརྩམས་ཆོས་ཀྱི་
དེབ་ཅིག་ཡིན། སྤྱིར་བོད་ཡིག་ཏུ་རྩོམ་རིག་སྤེལ་བའི་སྲོལ་རྒྱུན་རིང་ཡང་།
སྲོལ་གསར་འབྱེད་པའི་ཕྱོགས་ནས་ད་དུང་འབད་དགོས་པར་གཞིགས་ནས་
ཁྱད་ཆོས་ངེས་ ཅན་ལྡན་ པའི་བརྩམས་ཆོས་བཏུས་ནས་བསྒྲིགས་ པ་ཡིན་ལ།
ནང་སྒོས་རིང་ཐུང་གི་ཚད་ཚགས་པར་དུ་འགོད་འཚམ་ལ་སྔོན་གྱི་སྲོལ་ལམ་
ཡངས་བསྐྱེད་ལ་ཕན་པར་དམིགས་ནས་ལྷུག་རྩོམ་གྱིས་གཙོ་བ་བཟོས་ཡོད་ཅིང་།
འདི་ནི་སྲོལ་རྒྱུན་ལྡན་པའི་རིག་ཁག་དེ་ཕུན་སུམ་ཇེ་ཚོགས་སུ་གཏོང་བའི་འདུན་
པ་མཚོན་ཙམ་ལགས། 《ནགས་ཀློང་ཁུ་བྱུག་འདུ་གནས》ནི་དེང་རབས་བོད་
ཡིག་གི་རྩོམ་རིག་གསར་རྩོམ་ཐད་གྲུབ་འབྲས་མངོན་གསལ་བླངས་དང་ལེན་
བཞིན་པའི་རྩོམ་པ་པོ་ངོ་སྤྲོད་དང་ཁོང་རྣམ་པའི་འཐུས་ཚབ་ཏུ་རུང་བའི་རྩོམ་
རེ་གཉིས་ངོ་སྤྲོད་ཚུལ་དུ་བསྒྲིགས་པ་ཡིན། 《མུ་ཏིག་གླིང་གི་དགའ་སྟོན》ནང་
དུ་རྩོམ་རིག་དཔྱད་མོལ་གྱི་རིགས་བསྒྲིགས་ཡོད། སྔ་མ་བོད་ཀྱི་དེང་རབས་
རྩོམ་རིག་ལོ་རྒྱུས་འབྲི་བར་མཐུན་རྐྱེན་བཟོས་པ་ཡིན་པས་རིག་ཁག་གསར་བ་
བསྐྲུན་པར་གཞིགས་པ་དང་། ཕྱི་མ་བོད་ཡིག་བརྒྱུད་པའི་རྩོམ་རིག་དཔྱད་
མོལ་ད་རུང་ཞན་པ་ལ་སྐུལ་སྤེལ་དང་། བོད་དུ་ད་རུང་རྩོམ་རིག་མཐའ་དཔྱད
(y # #t #, # #t #0)ཀྱི་རིག་ཁག་ཆགས་མེད་པ་དེ་འཐུས་ཚང་ཡོང་ཆེད་
བསྒྲིགས་པ་ཡིན། 《 གོམ་སྟབས་དང་ཞབས་རྗེས》ནི་གསར་འགྱུར་གྱི་རྩོམ་
བཏུས་ཏེ། བོད་ཡིག་སྟེང་ནས་ད་རུང་གསར་འགྱུར་རིག་པའི་རིག་ཁག་དར་
མེད་པར་གཞིགས་ནས་འདིའི་ལམ་སྲོལ་འབྱེད་པར་མཐུན་རྐྱེན་ཙམ་བཟོས་པ་
ཡིན།
ན
• 2 •



རིག་གནས་ལྗོན་དབང་ལ་སྨོན་པ།
ད
ས་
རྩོམ་རིག་ནི་དམངས་སྤྱི་ལ་དབང་བའི་ཁྱད་ཆོས་འཛིན་ཞིང་། མི་
དམངས་ཀྱི་རླབས་པོ་ཆེ་བའི་སྤྱི་ཚོགས་ལག་ལེན་དང་ཕུན་སུམ་ཚོགས་པའི་འཚོ་
བ་རོལ་སྟངས་དང་ཡིད་དུ་འོང་བའི་ཆགས་སྡང་རྣམ་འགྱུར་བཅས་ནི་རྩོམ་རིག་
གི་བརྗོད་དོན་ཐམས་ཅད་ཀྱི་འབྱུང་ཁུངས་ཡིན་ལ། འདི་དག་གསལ་ལྷང་
བརྙན་འདྲ་དང་བཅས་པར་མཚོན་པའི་འགན་བབས་ཁུར་འདུག་པ་ནི་རྩོམ་
རིག་ལྗོན་དབང་ཉིད་ཀྱི་ཚེ་དཔལ་ཉམས་མེད་རིང་དུ་འཛིན་པའི་རྒྱུ་མཚན་
དུའང་གྱུར་ཡོད། རྩོམ་རིག་གི་ངོ་བོ་ཉིད་ཅི་ཡིན་པ་ལ་ཁ་ཚོན་གཅོད་སླ་བ་
ཞིག་མིན་ན་ཡང་། རིམ་བྱོན་མཁས་མཆོག་རྣམས་ཀྱིས་ཡང་ཡང་དཔྱད་ནས་
བྱེ་མ་ལས་གསེར་བཙགས་ཡོང་བའི་གནད་རྙེད་པ་ལྟ་ན། རྩོམ་རིག་ནི་ངག་གི་
སྒྱུ་རྩལ་ལ་བརྟེན་ནས་དངོས་གནས་ལས་ལྟ་བ་མཐོ་བ་དང་། དངོས་གནས་
པས་གོ་བ་ཟབ་པ་དང་། དངོས་གནས་ལས་འབུར་དུ་ཐོན་པ་དང༌། དངོས་
གནས་ལས་འཚོ་བའི་དོན་དམ་རྟོགས་པའི་ཚུལ་དུ་མཚོན་འགོད་བྱུང་བ་ན།
ཡོང་ཁུངས་དམངས་ཡིན་ལ་འཕྲོད་ཡུལ་ཡང་དམངས་ཡིན་པའི་ནང་རྐྱེན་་་་
གནས་ཕྱིར། དེ་ནི་སྤྱི་ཚོགས་འཕེལ་འགྱུར་གྱི་འཕར་རྩ་བརྟག་གནས་ཤིག་
དང་དམངས་ཀྱི་འཚོ་བར་བླང་དོར་བསླབ་པའི་གནས་ཤིག་ཡིན་ལ། འགྲོ་བ་
མིར་ལྟུང་ཤན་གྱི་གཤིས་ཀྱང་ཞོར་དུ་ལྡན་པའི “རྣམ་ཤེས”དེ་ཡ་རབས་དཔལ་
ཡོན་ ཅན་ གྱི་ ཕྱོགས་ སུ་ ངང་ གིས་ འདྲེན་ པའི་ ཡོན་ ཏན་ བསྐྱང་ ཡོང་ བ་ ཡིན།
སྲིད་ཞི་གཉིས་ལས་མངོན་སྲིད་སྤྱི་ཚོགས་ཀྱི་དོན་སྐྱོང་བར་ སྤྲས་བརྗོད་དང་
འཁྱོག་བརྗོད་ཀྱི་སྒྱུ་རྩལ་ཐབས་ལམ་ནས་གནས་ཚུལ་དུ་གནས་ལུགས་སྟོན་་་་
འགྱུར་བ་ནི་ཉིད་ཀྱི་ཁྱད་ཆོས་ ལྷང་ངེ་བ་ཞིག་རེད། གསར་འགྱུར་ལའང་
དམངས་སྤྱི་ལ་དབང་བའི་ཁྱད་ཆོས་ཡོད་ཅིང་། བརྗོད་བྱ་འཛིན་སྟངས་ཀྱི་ཆ་
ནས་ བརྙན་འདྲ་ དང་ བཅས་ པར་ མཚོན་ དགོས་ པའི་ ངེས་ པ་ མེད་ པ་ དང༌།
སྤྲས་བརྗོད་དང་འཁྱོག་བརྗོད་དང་སྒྱུ་འཕྲུལ་ལྟ་བུའི་ཉམས་སྣང་མི་བཟོ་བ་དང་།
• 3 •



ཉེ་བཅར་རྩོམ་མཛོད།
དངོས་གནས་ལས་ལྟ་བ་མཐོ་བ་དང་གོ་བ་ཟབ་པ་དང་འབུར་དུ་ཐོན་པ་དང་
འཚོ་བའི་དོན་དམ་རྟོགས་པ་བཅས་ཐད་ནས་རྩོམ་རིག་ལས་དམའ་བ་ཙམ་ལས་
ཤིན་ཏུ་ཉེ་མཚུངས་ཡིན་སྲིད། དེང་གི་དུས་འདིར་ག་འདྲའི་ཡག་པར་སྣང་
ཞིང་ཡིད་དུ་འོང་བའི་དོན་དག་ལ་བསྔགས་སྐུལ་གཏོང་རྒྱུ་ཡོད་པ། ག་འདྲའི་
རིན་ཐང་ལྡན་ཞིང་གཟེངས་སུ་འདོན་འཚལ་བའི་དོན་དག་དར་སྤེལ་གཏོང་རྒྱུ་
ཡོད་པ། ག་འདྲའི་མ་རབས་ཐ་ཤལ་གྱི་དོན་དག་ལ་མཚང་འབྱིན་ལྕག་གཞུས་
གཏོང་རྒྱུ་ཡོད་པ། འདི་དག་ནི་གསར་འགྱུར་གྱི་དམིགས་བྱ་ཡིན་ལ་རྩོམ་རིག་
གི་དམིགས་བྱ་ཡང་ཡིན་པས། འདི་གར་འདུས་པའི་རྩོམ་རིག་བརྩམས་ཆོས་
དང་གསར་འགྱུར་བརྩམས་ཆོས་ཀྱང་འདི་ནང་བཞིན་ལག་བསྟར་བྱས་པའི་
གྲུབ་འབྲས་ལགས།
“ཉེ་བཅར་གསུམ”ཟེར་བའི་དམིགས་གནད་དེ་དངོས་གནས་ སུ་ སྣང་
བའི་སྐབས་བབ་དགོས་མཁོ་དང་འཚོ་བ་ལས་ཐོན་པའི་སྐབས་བབ་དགོས་མཁོ་
དང་མང་ཚོགས་ལ་ཕྲད་པའི་སྐབས་བབ་དགོས་མཁོ་ཚིམ་པར་བྱེད་པ་ལ་ཁ་
གཏད་ཡོད་པ་རེད། ཉེ་བཅར་གྱི་ལྡོག་ཟླ་རྒྱང་བཀྱེད་པ་ཡིན་ངེས། ཉེ་བར་
བཅར་བའི་དམིགས་གནད་ཀྱི་ལྡོག་ཟླའི་དོན་ནི་སྐབས་བབ་དང་ཐད་ཀར་གྱི་
དགོས་མཁོར་བརྩི་འཇོག་དང་ལེན་མི་བྱེད་པ་ལ་གོ ། གལ་ཏེ་ཁྱེད་ཀྱིས་བྲིས་
པའི་རྩོམ་མམ་གཉེར་བཞིན་པའི་རིག་གནས་གང་དེ་དངོས་གནས་དང་འཚོ་བ་
དང་མང་ཚོགས་དང་རྒྱང་བཀྱེད་ཅིང་། སྐབས་སུ་བབ་པའི་ཐད་ཀར་དགོས་
གཏུག་ལ་བརྩི་འཇོག་དང་ལེན་མ་བྱས་ཚེ། ཕན་མི་ཐོགས་པ་མིན་པའི་དབང་
དུ་བཏང་ན་ཡང་། གོས་ལྷམ་ཕྱི་ནས་ཟ་འཕྲུག་ལ་
ཡངས་སར་འབྲད་པ་དང་
གཉིས་སུ་མེད་པས། གང་དང་སུ་ཡིས་དམིགས་བཙུགས་ནས་ཁྱེད་ཀྱི་གྲུབ་
འབྲས་ལ་མཐོང་ཆུང་བྱས་པ་མིན་ན་ཡང་། དངོས་གནས་དང་འཚོ་བ་དང་
མང་ཚོགས་ཀྱིས་ཀྱང་ཁྱེད་ཀྱི་ལས་ཀ་དེར་བརྩི་འཇོག་དང་ལེན་ཐད་ནས་རྒྱང་
• 4 •



རིག་གནས་ལྗོན་དབང་ལ་སྨོན་པ།
བཀྱེད་སྲིད་པ་རེད། ཡང་ན། ཡ་རབས་སུ་སྙེག་པ་ནི་མིའི་རང་གཤིས་དང་
སྤྱི་ཚོགས་ཀྱི་ངོ་བོ་དང་སྦྲགས་མར་གནས་པའི་ཁྱད་ཆོས་ཤིག་ཡིན་སྲིད་མོད།
འོན་ཏེ་དེ་དང་འགལ་ཟླ་གཅིག་གྱུར་གྱི་ཚུལ་དུ་མིའི་རིགས་ལ་ད་རུང་མ་རབས་
ལྟུང་ཤན་གྱི་རང་གཤིས་དང་སྤྱི་ཚོགས་འཕེལ་ཕྱོགས་དང་ཕྱིན་ཅི་ལོག་པ་ཞིག་
ཀྱང་ལུས་དང་གྲིབ་མ་ཇི་བཞིན་ཡོད་པས། རིག་གནས་ཀྱི་ལས་ཀ་ཐམས་ཅད་
པོ་ཡར་འཕེལ་སྔོན་ཐོན་གྱི་ཕྱོགས་དང་མཐུན་པའི་ངེས་པ་མེད། འདི་བཞིན་
དུ་ཉེ་བཅར་གྱི་རིག་གནས་ལས་ཀ་ལའང་ལྷད་སྐྱོན་མི་འདྲེས་པ་དང་རྫུན་འཁྲུལ་
མི་འབྱུང་བ་ཞིག་ག་ལ་ཡིན། ཡིན་ན་ཡང་བཅར་ཉེ་བའི་དབང་དུ་དང་ལེན་
འཐོབ་སླ་བ་དང་འཐོབ་པ་ཁྱབ་ཆེ་བའི་རྐྱེན་གྱིས་ལྷད་སྐྱོན་སེལ་མགྱོགས་པ་དང་
དེའི་ཕྱིར་བདེན་རྫུན་བརྡར་མྱུར་བའི་ཁྱད་ཆོས་འཛིན་པས། ཡར་འཕེལ་
སྔོན་ཐོན་གྱི་ཆོས་ཅན་དང་ཡང་བཅར་ཉེ་བ་ཡིན་སྲིད། “ལག་ལེན་ནི་བདེན་
ལུགས་བཤེར་བའི་གཞན་བཀག་ཚད་གཞི་འབའ་ཞིག་ཡིན”ཞེས་པའི་ལེགས་
བཤད་འདི་ནས་ཀྱང་། བདེན་པ་རྙེད་དགོས་ན་བཅར་ཉེ་མིན་དང་ལག་ལེན་
དང་འབྲེལ་དམ་མིན་བཅས་ལ་རག་ལས་ཡོད་པ་མངོན་ཤུགས་གཉིས་ནས་ཤེས།
དེ་ཡང་། རྣམ་པ་གང་ཡང་རུང་བའི་རིག་གནས་ཤིག་ཆགས་ཟིན་པ་ན། དེ་
ལ་འཆུན་སྐུལ་གཉིས་ཀྱི་བྱེད་ནུས་ཡོད་པ་ཡིན། སྲོག་གཅོད་མི་རུང་ཞེས་པའི་
རིག་གནས་ལྟ་བ་འདི་ཆགས་ཕྱིན། མི་གསོད་རྟ་འདེད་དམ་མི་ཤི་རྟ་འགྱེལ་ལྟ་
བུའི་ཉེས་དམིགས་འགོག་པ་དང་། སྐྱེ་ཁམས་ཀྱི་དངོས་པོ་ཀུན་དང་མཛའ་
མཐུན་ངང་འཚོ་བ་རོལ་ནས་ཕྱི་མའི་ཕྱི་མར་འཚོ་རྟེན་སྐྱོང་བའི་ཐད་ནས་འཆུན་
རྐྱེན་དུ་འགྱུར་སྲིད། ཡིན་ན་ཡང་། རིག་གནས་དེ་འདྲའི་ཁོར་ཡུག་ནས་ཉ་
ལས་སྐྱོང་བ་དང་བཤས་ཚོང་རྒྱག་པ་ལྟ་བུའི་ལག་ལེན་ལ་ཚོད་འཛིན་བྱེད་པ་
མྱོང་གྲུབ་ཡོད་པ་དེ་བཞིན། འཆུན་རྐྱེན་དེས་ཕྱིན་ལོག་ལ་ཚོད་འཛིན་བྱེད་པ་
ཙམ་གྱིས་མ་ཟད་པར་ཡར་འཕེལ་ལའང་ཚོད་འཛིན་བྱེད་སྲིད། འོན་ཏེ་གཙོ་
• 5 •



ཉེ་བཅར་རྩོམ་མཛོད།
བོ་ཕྱིན་ལོག་ལ་ཚོད་འཛིན་པ་རེད། སྐུལ་རྐྱེན་དེས་ཡ་རབས་ལ་སྐུལ་འདེད་
ཙམ་གྱིས་མ་ཟད་པར་མ་རབས་ལའང་སྐུལ་འདེད་བྱེད་སྲིད། འོན་ཏེ་གཙོ་བོ་
ཡ་རབས་ལ་སྐུལ་འདེད་བྱེད་པ་རེད། དེའི་ཕྱིར་མི་དམངས་ཀྱི་དངོས་གནས་
ལག་ལེན་དང་འཚོ་བར་བཅར་ཉེ་བའི་རིག་གནས་སྤེལ་ན། སྐུལ་རྐྱེན་གྱི་དྲང་
ཕྱོགས་ཡོན་ཏན་ཆེས་ཆེར་གཏོང་བ་དང་འཆུན་རྐྱེན་གྱི་ལྡོག་ཕྱོགས་བྱེད་ནུས་
ལས་སྒྲོལ་བར་འགྲོ་བའི་ཕན་ཡོན་དེ་ རྒྱང་བཀྱེད་པའི་རིག་གནས་ལས་ལྡབ་་
འགྱུར་གྱིས་བཟང་བ་ཤིན་ཏུ་གསལ། རྒྱུ་མཚན་འདིའི་དབང་དུ་ཉེ་བར་་་
བཅར་བའི་རིག་གནས་སྤེལ་ན་ནི་ཡར་འཕེལ་སྔོན་ཐོན་གྱི་ངོ་བོ་དང་ཡང་ཐག་
ཉེ་བ་རེད། ཉེ་བཅར་རིག་གནས་སྤེལ་བའི་མི་ལ་རྒྱང་བཀྱེད་རིག་གནས་སྤེལ་
བའི་མི་ལས་རིག་གནས་དང་ལག་ལེན་བྱང་ཚད་ཐད་ཀྱི་བླང་བྱ་དེ་བས་མཐོ་བ་
རེད། ཁོ་ཚོ་རིག་གནས་ལ་མཁས་ཤིང་རིག་གནས་ལག་ལེན་ལ་འཇོན་ཐང་
ལྡན་དགོས་པ་མ་ཟད། ཡིག་ཐོག་གམ་རིགས་གཞུང་ཙམ་གྱིས་མི་ཆོག་པར།
སྤྱི་ཚོགས་ལ་བརྟག་མཁས་ཤིང་སྤྱི་ཚོགས་ལག་ལེན་ནང་ཐད་ཀར་ཞུགས་ནས་
སྐབས་བབ་དོན་བྱ་ཡག་འཁྱོངས་ལའང་འཇོན་ཐང་ལྡན་དགོས། རྒྱང་བཀྱེད་
རིག་གནས་གཉེར་སྟངས་ལས་མང་ཤོས་དེ་མི་སྒེར་གྱིས་ཡུན་རིང་ལས་བྱའི་རྣམ་
པ་ཅན་ཞིག་ཡིན་ལ། ཉེ་བཅར་རིག་གནས་གཉེར་སྟངས་ལས་མང་ཤོས་ནི་སྡེ་
ཁག་གམ་དེ་བས་ཁྱབ་ཆེ་བའི་ཁོངས་ཀྱི་མཉམ་ལས་ལ་བརྟེན་འདུག དེ་ལ་
ཁབ་གསོག་ནས་ལྷུང་བུ་དང་སྙུང་བུ་གསོག་ནས་གྲི་ལྟ་བུའི་བརྒྱུད་རིམ་ཞིག་ཀྱང་
རྟག་ཏུ་སྣང་། དེ་ལྟ་ན་ཙག་ཙིག་གསོག་ནས་མ་ལག་ཅན་ཞིག་སྐྱོང་བ་དང་།
སྐབས་ཕྲད་གཉེར་ནས་ཡུན་རིང་ལ་ཕན་པ་ཞིག་སྐྲུན་པ། རགས་རོབ་གསོག་
ནས་ཞིབ་རྒྱས་ཅན་ཞིག་བཟོ་བའི་གཉེར་རིམ་ཞིག་བརྒྱུད་ཀྱི་ཡོད་པའང་ཉིད་ཀྱི་
རང་བཞིན་དབང་དུ་གྱུར་ཡོད། ད་ལན་ངེད་ཚགས་པར་ཁང་གིས《ཉེ་བཅར་
རྩོམ་མཛོད》བསྒྲིགས་པའང་འདི་ལུགས་སུ་ལད་མོ་བྱས་པ་ཡིན།
• 6 •



རིག་གནས་ལྗོན་དབང་ལ་སྨོན་པ།
ཉེ་བཅར་རིག་གནས་སྤེལ་རྒྱུ་དེ་རིག་གནས་མ་ལག་གསར་པ་ཞིག་སྐྲུན་
པའི་འཇུག་སྒོ་གལ་ཆེན་ཞིག་ཡིན་སྲིད། རང་དོན་འཁྱོངས་པའི་ཁྱིམ་ཚང་
ཞིག་ལ་མཚོན་ན། དུས་སྲོལ་ཡུལ་སྲོལ་དང་འཚམ་པའི་ནང་ནོམ་ཕུག་ནོར་
དང་ཅ་ག་ཅ་ལག་འཛོམས་དགོས་པ་ནང་བཞིན། རྒྱལ་ཁབ་བམ་མི་རིགས་
ཤིག་གི་ཆ་ནས་བཤད་ཀྱང་། དུས་རབས་དང་མཐུན་ཞིང་འཛམ་གླིང་མི་་
རིགས་གཞན་དག་ལས་རང་ཚུགས་ལྕོགས་པའི་དཔལ་འབྱོར་དང་རིག་གནས
དང་ཚན་རྩལ་གྱི་སྟོབས་འབྱོར་ཞིག་ཅིས་ཀྱང་དགོས་པ་རེད། དེ་ལྟར་ཡིན་ན་
ད་གཟོད་ཛ་དྲག་ཆེ་བའི་སྤྱི་ཚོགས་འགྲན་རྩོད་ནང་ནས་ཡུན་བརྟན་ཕམ་མིན་གྱི་
གོ་གནས་ཤིག་འཛིན་ངེས། རང་རེའི་རྒྱལ་ཁབ་ཀྱིས་གྲལ་རིམ་འཐབ་རྩོད་
གནད་དུ་བཟུང་བའི་ཇུས་ཆེན་བསྒྱུར་ནས་དཔལ་འབྱོར་ཐད་ཀྱི་འཛུགས་སྐྲུན་
ལྟེ་ བ་ བྱས་ ཏེ་ བཅོས་ བསྒྱུར་ སྒོ་ འབྱེད་ ཀྱི་ ཇུས་ ཆེན་ ལག་ བསྟར་ བྱས་ ཚུན།
དཔལ་འབྱོར་དང་རིག་གན་ དང་ཚན་རྩལ་བཅས་ཀྱི་ཕྱོགས་གང་མང་ནས་
འཛམ་གླིང་ཡོངས་ཀྱི་མིག་ལྡན་ཧ་ལས་པའི་བྱས་རྗེས་བཞག་ཡོད། ད་ལྟའི་
ཀྲུང་གོ་ནི་འཛམ་གླིང་དཔལ་འབྱོར་གོང་སྤེལ་དང་ཞི་བདེ་རྒྱུན་སྐྱོང་ཐད་ཀྱི་སྒུལ་
སྟོབས་འབྱུང་གནས་ཤིག་ཏུ་གྱུར་ཡོད། འོན་ཀྱང་འཕེལ་རྒྱས་སུ་ཕྱིན་ཆེ་བའི་
རྒྱལ་ཁབ་དང་བསྡུར་ན་ད་རུང་ཧེ་བག་མི་ཆུང་བ་ཡོད་པ་དང་། ནང་སྒོས་
དཔལ་འབྱོར་འཕར་སྣོན་འབྱུང་སྟངས་དང་རང་བདག་ཤེས་བྱའི་ཐོན་དབང་
གིས་དཔལ་འབྱོར་དང་ཚན་རྩལ་ལ་བཟོ་བའི་ཤུགས་རྐྱེན་ ཐད་ནས་མངོན་་་་
གསལ་དུ་ཞན་པ་ཡིན་ཕྱིར། ཚན་རིག་དང་མཐུན་པའི་འཕེལ་རྒྱས་ལྟ་བ་ལག་
ཏུ་བསྟར་བར་དོ་སྣང་བྱེད་པ་དང་། གྲོན་ཆུང་ཅན་གྱི་སྤྱི་ཚོགས་སྐྲུན་པར་དོ་
སྣང་བྱེད་པ། གསར་འབྱེད་ཅན་གྱི་སྤྱི་ཚོགས་སྐྲུན་པར་དོ་སྣང་བྱེད་པ་བཅས་
ཀྱི་བྱེད་ཕྱོགས་སྲིད་ཇུས་རབ་དང་རིམ་པར་བཏོན་ཞིང་ལག་ལེན་བྱེད་བཞིན་
པའི་སྒང་ཡིན། རང་རེའི་བོད་ཁུལ་དག་ལ་མཚོན་ན། གཞུང་པོ་ཏི་ག་ཚོད་
ས་
• 7 •



ཉེ་བཅར་རྩོམ་མཛོད།
ལྡན་པ་དང་བཅུ་ཕྲག་རིག་གནས་ཀྱི་གཟི་བརྗིད་གང་འདྲ་ཡིན་པར་འུད་སྒྲོག་
བསྐྱར་ཟློས་ཚུལ་གྱིས་ཡིད་ཚིམས་པར་འདུག་པའི་སྐབས་ཤིག་མིན་ཚོད་རེད།
དེ་དག་ནི་བྲན་གཡོག་སྤྱི་ཚོགས་ནས་བཀས་བཀོད་རྒྱུད་འཛིན་སྤྱི་ཚོགས་སུ་
ཞུགས་པ་དང་། སྔ་ཐོག་གི་འཐོག་སྒྲུག་དཔལ་འབྱོར་དང་གཤོར་རྔོན་དཔལ་
འབྱོར་ནས་རང་བྱུང་ཆ་རྐྱེན་ལ་བརྟེན་པའི་ཞིང་ཕྱུགས་དཔལ་འབྱོར(རང་བྱུང་
དཔལ་འབྱོར་ཞེས་ཀྱང་བྱ) ལ་ཞུགས་སྐབས། མེས་དབོན་རྣམ་གསུམ་གཙོས་
པའི་སྔོན་བྱོན་དམ་པ་རྣམས་ཀྱིས་སྔ་བཟང་རྒྱུན་སྐྱོང་དང་གཞན་བཟང་དཔེ་
གཡར་དང་གཞི་དེ་ནས་གསར་འབྱེད་བྱས་པར་བརྒྱུད་ནས་ རང་རིགས་ལ་་
བཞག་པའི་ནང་ནོམ་ཕུག་ནོར་རེད། དེས་ན་བཀས་བཀོད་རྒྱུད་འཛིན་སྤྱི་
ཚོགས་ནས་མ་རྩ་རིང་ལུགས་སྤྱི་ཚོགས་སུ་ཞུགས་པ་དང་། རང་བྱུང་དཔལ་
འབྱོར་ནས་རླངས་སྒུལ་གློག་སྒུལ་འཕྲུལ་ཆས་སོགས་ཀྱིས་མཚོན་པའི་བཟོ་ལས་
སྤྱི་ཚོགས་སུ་ཞུགས་སྐབས། འུ་ཅག་གིས་རིག་གནས་ནང་ནོམ་ཕུག་ནོར་དང་
ཅ་ག་ཅ་ལག་ཅི་ཞིག་བསྲེལ་ཡོད་ཅེས་པ་ན། ཡིད་མུག་མུག་དང་ཞེ་སྐྱོ་སྐྱོ་ཚུལ་
དུ་འདུག་པའམ་ཨུ་ཚུགས་ཅན་ཁ་ཤས་ཀྱིས་ངེད་ཅག་ལ་དེ་འདྲ་མ་ལྡན་ཀྱང་
ཆོག་ལྟ་བུའི་ལྐུག་རྫུ་འདེབས་པ་ལས་བརྗོད་ཀྱི་མི་འདུག མ་རྩ་རིང་ལུགས་
ནས་སྤྱི་ཚོགས་རིང་ལུགས་སྤྱི་ཚོགས་སུ་ཞུགས་འགོ་བརྩམས་ཤིང་། བཟོ་ལས་
དཔལ་འབྱོར་ནས་འཕྲིན་སྤྱོད་ལག་རྩལ་དང་ཨང་རྟགས་ལག་རྩལ་དང་སྐྱེ་
དངོས་ལག་རྩལ་སོགས་ལག་རྩལ་མཐོ་གསར་གྱིས་མཚོན་པའི་ཤེས་རིག་དཔལ་
འབྱོར་ རམ་ཕྱིའི་བཟོ་ལས་སྤྱི་ཚོགས་ཀྱང་ཟེར་བར་འཇུག་བཞིན་པའི་དེང་
རབས། རང་རེའི་རིག་གནས་ནང་ནོམ་ཕུག་ནོར་དང་ཅ་ག་ཅ་ལག་གང་ཅི་
བཞག་ཅིང་བསྲེལ་ཡོད་ཅེས་པ་ན། ཕལ་ཆེར་ཧ་ལས་པའི་ཚུལ་དུ་འདུག་པ་
ལས་སྨྲ་སྒོ་འགག་འགྲོ། དེའི་ཕྱིར། བོད་ཁུལ་ལ་མཚོན་ན་ངེས་མཁོ་རིག་
གནས་དང་ཐུན་མོང་རིག་གནས་ཐད་ནས་སྤྱི་ཚོགས་ལ་བུ་ལོན་སྟེང་དུ་སྐྱེད་ཀ
ད་
• 8 •



རིག་གནས་ལྗོན་དབང་ལ་སྨོན་པ།
བརྩེགས་པའི་
་ཆད་སྟོང་མང་དྲགས་སོང་། རིག་གནས་རྒྱུན་སྐྱོང་ཐད་ནས་
ཐབས་ཞན་པ་དང་། དཔེ་ གཡར་ཐད་ནས་ལམ་དོག་པ། གསར་འབྱེད་
ཐད་ནས་སྟོབས་གཉོམ་པ་བཅས་ཀྱི་གནས་ཚུལ་མངོན་འདུག ཡིན་ནའང་
་འདི་གཞན་ལ་འགེལ་བ་དང་འཁང་ར་བྱས་ནས་ཅི་ཡང་མི་འོང་། ཐབས་
ལམ་འདེམས་མཁས་ལ་གཙིགས་འཛིན་བྱས་ནས་གཞན་ལས་འབད་བརྩོན་སྙིང་
རུས་ཆེ་བར་མཆོང་སྐྱོད་ལྟ་བུའི་འཕེལ་རྒྱས་བསྙེག་དགོས་ན། ཐོག་མར་རིག་
ཁག་གསར་བ་དང་གཞོགས་གཏོགས་ཡན་ལག་རིག་ཚན་གསར་པ་འཐུས་ཚང་
དུ་གཏོང་རྒྱུ་འདི་ནི་རིག་གནས་སྤྱིའི་ རྒྱུན་སྐྱོང་དང་ དཔེ་གཡར་དང་གསར་
འབྱེད་བཅས་ཀྱི་རྨང་གཞིའི་གནད་དམ་པ་རེད།
སྐབས་བབ་དགོས་མཁོ་དང་དངོས་གནས་ལག་ལེན་ལས་བཏོན་པའི་བླང་
བྱ་ལྟར་ན། སྤྱི་ཚོགས་རིང་ལུགས་ཚོང་ཁྲོམ་དཔལ་འབྱོར་གྱི་སྤྱི་ཚོགས་ཁོར་
ཡུག་འདི་ནས་ངེས་པར་ཁྲིམས་ལུགས་ལ་གཙིགས་ཆེན་བྱེད་པ་དང༌། དཔལ་
འབྱོར་ཕན་ཡོན་ལ་གཙིགས་ཆེན་བྱེད་པ། མིའི་བར་གྱི་རྟོན་སྲུང་ལ་གཙིགས་
ཆེན་བྱེད་པ། མིའི་སྤུས་སྤྱི་དང་རིག་གནས་ཚན་རྩལ་འཇོན་ཐང་ལ་གཙིགས་
ཆེན་བྱེད་པ་བཅས་ཀྱི་བླང་བྱ་སྔོན་བས་མཐོ་བར་གྱུར་ཡོད་པས། རིག་ཁག་
གསར་ པའི་འཛུགས་ སྤེལ་དེའང་ སྔོན་བས་ ཁ་ཚ་དགོས་གཏུག་ ཏུ་ གྱུར་ཡོད།
དེས་ན་ང་ཚོས་ཇི་ལྟར་གཞལ་ཡོད་རྒྱུ་སྟོབས་དང་མི་སྟོབས་ལེགས་པར་སྤྱད་ནས་
གོ་སྐབས་མ་ཤོར་བར་རིག་གནས་གསར་པའི་འཛུགས་སྤེལ་ལ་མཆོང་སྐྱོད་ལྟ་
བུའི་འཕེལ་རྒྱས་འབྱུང་འཇུག་པ་ནི་མི་རིགས་སྤྱིའི་ལོ་རྒྱུས་ལས་འགན་དུ་གྱུར་
ཡོད། དེ་འདྲའི་དབང་དུ་རིག་ཁག་གསར་པའི་འཛུགས་སྤེལ་ལས་དོན་འདི་
དམངས་སྤྱིས་སྟོབས་སྒྲིལ་ནས་ལག་རུབ་བྱ་འཚལ་བ་ཞིག་ཡིན་གྱི། རིག་
གནས་ ཅན་ ཉུང་ ཤས་ ཀྱིས་ ཨ་ གསར་ རང་ མཐོ་ མཚོན་ པའི་ གནས་ མ་ ཡིན།
འོན་ཀྱང་རིག་གནས་ཅན་གྱིས་ཐད་ཀར་ཚུལ་གྱི་ཞབས་ཕྱི་བརྒྱུད་པ་ན། ད་
•9 •



ཉེ་བཅར་རྩོམ་མཛོད།
གཟོད་གདོང་མཆོང་སྣ་ཁྲིད་ཀྱི་ནུས་པ་འདོན་འགྱུར་བ་དང་། གདོང་མཆོང་
སྣ་ཁྲིད་ཀྱི་ནུས་པ་གང་ལེགས་ཤིག་འདོན་དགོས་ན། ངེས་པར་ཐད་ཀར་གྱི་
ཞབས་ཕྱིའི་ནང་ནས་འཁྱོངས་དགོས་པ་མྱོང་གྲུབ་བྱུང་ཡོད། ལས་རིགས་སོ་
སོས་རང་བབས་ལོ་རྒྱུས་ལས་འགན་འཁུར་ཕོད་པ་དང་འཁུར་མཁས་པའི་གཞི་
ནས། སྤྱི་ཡོངས་དང་ཡུན་རིང་ལ་བསམ་བློ་བཏང་ནས་ཕན་ཚུན་མཐུན་རྐྱེན་
བཟོ་བ་དང་ཕན་ཚུན་རམ་འདེགས་བྱེད་པའི་ཕྱོགས་ནས་ལས་རིགས་ཐ་དད་
བར་དུ་མཉམ་ལས་མི་འཁྱོངས་པའི་གནད་འགག་བསལ་འཚལ། དམངས་
སྤྱིའི་སྨྱན་བྱད་དེ་གསར་འགྱུ གྱུར་དྲིལ་བསྒྲགས་ལས་ཁུངས་ཀྱི་ ས་སྨྱན་བྱད་ཀྱི་ཡོན་
ཏན་དེ་སྒོ་ཀུན་ནས་ལེགས་པར་སྐྱོང་དགོས་ལ་སྐབས་དོན་ཟིན་འགོད་ཀྱི་སྦྲགས་
སུ་གཞི་རྩའི་རྒྱལ་ཁབ་སྐྱོང་ཇུས་ཆེ་ཤོས་ཏེ། དཔལ་འབྱོར་སྤེལ་བ་ལྟེ་བར་
བཟུང་ནས་བཅོས་བསྒྱུར་སྒོ་འབྱེད་རྒྱུན་འཁྱོངས་བྱེད་པ་དང་། ཁྲིམས་ལ་
བརྟེན་ནས་རྒྱལ་ཁབ་ལེགས་སྐྱོང་ཡོང་བ། ཚན་རྩལ་སློབ་གསོ་ལ་བརྟེན་ནས་
རྒྱལ་ཁབ་དར་རྒྱས་ཡོང་བ།
ཕོ་མོ་འདྲ་མཉམ་ཡོང་བ།
རིག་གནས་ལ་བརྩི་
འཇོག་དང་འཇོན་ལྡན་ལ་བརྩི་འཇོག་ཡོང་བ། འཆར་གཞིའི་བཙའ་སྐྱེ་རྒྱུན་
འཁྱོངས་ཡོང་བ་བཅས་ཕྱོགས་ནས་བབས་འགན་གང་ལྕོགས་ཀྱིས་འཁུར་བ་
དང་། ཆེད་ལས་ཞིབ་འཇུག་ལས་ཁུངས་དང་ཆེད་ལས་མཁས་པ་བར་ཕན་
ཚུན་སྡོངས་གྲོགས་ཚུལ་དུ་ཉེ་བར་བཅར་བའི་རིག་གནས་གཉེར་བའི་བརྒྱུད་
རིམ་ནང་ནས་རིག་ཁག་གསར་པའི་འཛུགས་སྤེལ་ལ་ཐུན་མོང་མ་ཡིན་པའི་ནུས་
པ་འདོན་པར་བློ་དང་ཇུས་ཀྱི་བཀོད་པ་ཡོད་འཚལ་སྙམ། 《ཉེ་བཅར་རྩོམ་
མཛོད》ནི་གོང་གླེང་ཇི་བཞིན་ལག་ལེན་བྱས་པའི་གྲུབ་འབྲས་ལས་སྡེ་དང་པོ་
ཙམ་ཡིན།
“ཉེ་བཅར་གསུམ”ནི་རིག་གནས་གསར་པ་སྤེལ་བའམ་གཞི་དེ་ནས་སྔོན་
ཐོན་རིག་གནས་སྤེལ་བའི་བགྲོད་ལམ་གཙོ་ཤོས་ཤིག་ལགས། ང་ཚོས་ཕྱོགས་
• 10 •



རིག་གནས་ལྗོན་དབང་ལ་སྨོན་པ།
འདིའི་གནས་ལུགས་སྔ་ཆར་མ་རྟོགས་པ་ནས་ད་ལྟ་གཙིགས་འཛིན་བྱེད་པ་དང་།
སྔོན་དུ་གཞན་སྐུལ་ཚུལ་ནས་ད་ལྟ་རང་འགུལ་ཚུལ་དུ་འགྱུར་བར་ད་རུང་ལག་
ལེན་དང་གླེང་ཕྱོགས་གཉིས་ཀྱི་ཆ་ནས་འབད་འཚལ་བ་རེད།
རིག་གནས་གསར་པ་དེ་སྔོན་ཐོན་གྱི་ཐོན་སྐྱེད་ནུས་ཤུགས་དང་ཐོན་སྐྱེད་
འབྲེལ་བ་རྨང་གཞིར་བཟུང་བའི་སྤྱི་ཚོགས་ལམ་ལུགས་གསར་པའི་རྒྱུ་རྐྱེན་སྣ་
ཚོགས་ནས་འབྱུང་བ་ཡིན་སྲིད། དེས་སྤྱི་ཚོགས་ཀྱི་དེང་བྱུང་དགོས་མཁོ་དང་
དམངས་སྤྱིའི་ད་ལྟའི་ཁེ་ཕན་ལ་བརྩི་འཇོག་བྱེད་པའི་ཐད་ནས་སྔོན་ཐོན་རིག་
གནས་ཀྱི་རང་བཞིན་དང་མཐུན་པ་རེད། ཉེ་བཅར་རིག་གནས་ཡིན་ན་སྔོན་
ཐོན་རིག་གནས་ཀྱང་ཡིན་པའི་ངེས་པ་མེད་ན་ཡང་། སྔོན་ཐོན་རིག་གནས་
ཡིན་ན་དེས་ཉེ་བཅར་གྱི་རང་མཚན་འཛིན་པ་ནི་བསྙོན་དུ་མེད། སྔོན་ཐོན་
རིག་གནས་ལ་དེང་གི་མཁོ་བ་ཚིམ་ལ་གོ་ཆོད་པ། འབྱུང་འགྱུར་ལའང་ཕན་
ཐོགས་ཤིང་གཞི་བཙུན་པའི་ཁྱད་ཆོས་ཡོད་ཀྱང༌། འོན་ཏེ་དེས་སྲོལ་རྒྱུན་རིག་
གནས་དང་མི་རིགས་རིག་གནས་ཀྱི་ཁྱད་ཆོས་འགོག་པ་ཞིག་གཏན་ནས་མིན།
དགོས་མཁོ་ཆེ་བ་དང་ཕན་པ་ཆེ་བ་ལ་གཞིགས་ནས་གནའ་བཟང་དེང་སྤྱོད་དང་
གཞན་བཟང་རང་སྤྱོད་དང་རྙིང་པ
ང་བསལ་གསར་འདོན་ཚུལ་དུ་རང་གི་མཚན་
ཉིད་འཛིན། རྒྱུ་མཚན་འདིའི་དབང་དུ་སྔོན་ཐོན་རིག་གནས་ཀྱིས་འདས་
ཟིན་ལོ་རྒྱུས་ལས་ཉར་ཚགས་བྱུང་བའི་དགེ་མཚན་ལྡན་པའི་རིག་གནས་ཀུན་
དང༌། འགྲོ་བ་མིའི་ཐུན་མོང་དུ་དགེ་མཚན་ལྡན་པའི་རིག་གནས་ཀུན་ལ་བརྩི་
འཇོག་བྱེད་པས། སྤྱི་ཚོགས་འཕེལ་རྒྱས་སུ་འགྲོ་བར་གོ་ཆོད་མིན་དང་མི་་
དམངས་ ཀྱི་ རྩི་ བའི་ ཕན་ཁེ་ དང་ མཐུན་ མིན་ འདི་ རྩ་ གནད་ དུ་ ཐུག་ འདུག
འདི་དང་འགལ་བའི་རིག་གནས་གང་དེ་མ་སྨད་མ་དགག་ཀྱང་ཉིད་ཀྱི་ཚེ་དཔལ་
འཚོ་སྟོབས་རང་ཤུགས་སུ་ཉམས་འགྲོ་བ་སྨྲ་ཅི། དེ་འདྲའི་དབང་དུ་སྤྱི་ཁོག་
ཙམ་ནས་བལྟས་ན། སྔོན་ཐོན་རིག་གནས་ནི་དེང་གི་སྤྱི་ཚོགས་ཀྱི་དམངས་སྤྱི
ང་
རྙི
• 11 •



ཉེ་བཅར་རྩོམ་མཛོད།
(ཉུང་ཤས་ལ་མིན)ལ་མཁོ་ཆེ་བ་དང་གོ་ཆོད་པ་དང་ཕན་འདོགས་ཐུབ་པ་བཅས་
གཅིག་སྒྲིལ་གྱི་རྣམ་པ་ཅན་ཞིག་ཡིན་པ་དང་། གནའ་བཟང་དེང་སྤྱོད་ཀྱི་རྒྱུན་
སྐྱོང་དང་གཞན་བཟང་རང་སྤྱོད་ཀྱི་དཔེ་གཡར་དང་གཞི་དེ་ནས་དུས་ཀྱི་དགོས་
དབང་དུ་གསར་འབྱེད་བཅས་གཅིག་སྒྲིལ་གྱི་རྣམ་པ་ཅན་ཞིག་ཡིན་པ་དང་།
མི་རིགས་ཀྱི་ངེས་པ་དང་ཐུན་མོང་གི་ངེས་པ་དང་རྩེར་སོན་གྱི་ངེས་པ་གཅིག་
སྒྲིལ་གྱི་རྣམ་པ་ཅན་ཞིག་ཡིན་པ་བཅས་ནི་ཉམས་མྱོང་ལས་སྒྲུབ་ནུས།
དུས་རབས་གསར་པ་ལ་རིག་གནས་གསར་པ་འབྱུང་བའི་ཆ་རྐྱེན་ལྡན་
འདུག རིག་གནས་གསར་པའི་ས་བོན་ག་ས་ཀུན་ཏུ་འདེབས་བཞིན་པ་ལ་ནི་
བསྙོན་དུ་མེད། བོད་ཁུལ་དག་ཏུ་སློབ་གྲྭའི་སློབ་གསོ་དང་རྒྱང་བསྟེན་སློབ་
གསོ་དང་སྤྱི་ཚོགས་སློབ་གསོ་བཅས་ཀྱི་ས་ཞིང་ད་རུང་མུ་མཐུད་དུ་རྒྱ་སྐྱེད་འདུག
ཆ་འཕྲིན་ལག་རྩལ་དང་གསར་འགྱུར་སྨྱན་བྱད་དང་རིག་གནས་ཐེག་བྱད་
གཞན་དག་ལ་བརྟེན་ནས་རིག་གནས་གསར་པའི་སྨྱུ་གུ་ག་ས་ཀུན་ནས་འཁྲུངས་
བཞིན་པའང་བསྙོན་དུ་མེད། བསྐལ་བཟང་འདིའི་གོ་སྐབས་མ་ཤོར་བར་
འབད་བརྩོན་སྔོན་བས་ཆེ་བར་བཏང་ན། བཟོ་ལས་སྤྱི་ཚོགས་ནས་ཕྱིའི་བཟོ་
ལས་སྤྱི་ཚོགས་སུ་ཞུགས་འགོ་བརྩམས་པའི་དུས་འདིར། རང་རེའི་བོད་་་་
ལའང་གཞན་གྱིས་ཡིད་སྨོན་འཆོར་བའི་ རིག་གནས་ལྗོན་དབང་རྒྱས་འགྱུར་
ཞིང་། དེའི་སྨིན་གྲོལ་འབྲས་བཟང་གིས་རང་རིགས་ལ་ཕན་པ་འབྱུང་བ་ཙམ་
གྱིས་མ་ཟད་པར། ཡུལ་གྲུའི་ཁྱད་ཆོས་དང་མི་རིགས་ཀྱི་ཁྱད་ཆོས་དེ་སྔོན་ཐོན་
གྱི་ངོ་བོ་དང་གཅིག་སྒྲིལ་ཡོང་ཡོད་པའི་ཆ་ནས་མི་རིགས་གཞན་དང་རྒྱལ་ཁམས་
གཞན་ལའང་སྨན་པར་འགྱུར་ངེས། དུས་རབས་གསར་པས་མངལ་ལ་རིག་
གནས་གསར་པ་འཛིན་བཞིན་པ་འདི་ལ་རྫུན་མེད་པ་ཡིན་ན། འབྱུང་འགྱུར་
གྱི་རིག་གནས་གསར་པས་ཀྱང་དུས་རབས་འདི་ལ་གཟི་བརྗིད་ཀྱི་མངོན་རྟགས་
ལེགས་པར་བརྒྱུན་ཡོང་།
， 12 •



ཡང་་་
རིག་གནས་ལྗོན་དབང་ལ་སྨོན་པ།
རིག་གནས་སྐོར་གྱི་གནད་དོན་ལ་ད་དུང་འཛམ་གླིང་ཁྱོན་ནས་ཡང
བརྟག་ཡང་དཔྱད་ཀྱི་འདུ་འཛི་མཐའ་རྫོགས་དཀའ་བའི་སྐབས་འདིར། གོང་
དུ་གླེང་བ་དག་ནི་བར་སྐབས་འདིའི་སློབ་སྦྱོང་ལས་ཐོབ་པའི་ངོས་ཟིན་ཙམ་ཡིན་
པས། མཁྱེན་ལྡན་རྣམ་
པ་པས་དགོངས་འཆར་བདུད་ རྩི་མངར་མོ་ལ་སྐོམ་པས་
རེ་སྒུག་ཇི་བཞིན་ལགས།
སྒྲིག་པ་པོ་དགེ་གཉེན་གྱིས2006ལོའི་ཟླ4བའི་ཚེས15ཉིན་ཟི་ལིང་ནས།
• 13 •



ནགས་ཀློང་ཁུ་བྱུག་འདུ་གནས།
གླང་མདུན་དཔལ་འབྱོར།
ངོ་སྤྲོད་མདོར་བསྡུས།
གླང་མདུན་དཔལ་འབྱོར་ལགས་ནི། 1941ལོའི་ཟླ11པར་བོད་ལྗོངས་
ཀྱི་གྲོང་ཁྱེར་ལྷ་ས་རུ་འཁྲུངས་ཤིང་། 1959ལོར་ཀྲུང་དབྱང་མི་རིགས་སློབ་
གླིང་ནས་སློབ་མཐར་ཕྱིན་ལ། ཁོང་གིས1980ལོར《 བོད་ཀྱི་རྩོམ་རིག་སྒྱུ་་
རྩལ》འདོན་ཐེངས་འགོ་མའི་སྟེང《གསར་བཞག་རིག་གནས་དཔྱིད་དཔལ་ལ་
བསྟོད་པ》ཞེས་པའི་བརྩམས་ཆོས་ཐོག་མ་སྤེལ་བ་ནས་བཟུང་། 《མེ་ཏོག་ལྡུམ་
རའི་ནང་གི་ཀླན་ཀ》དང《གཙུག་གཡུ》སོགས་བརྩམས་ཆོས་སྤུས་དག་སྐོར་ཞིག་
རྩོམ་འབྲི་གནང་ཞིང་། གོང་གསལ་བརྩམས་ཆོས་ལ་སོ་སོར་ཞིང་ཆེན་དང་
ལྗོངས་ལྔའི་གསར་རྩོམ་བྱ་དགའ་དང་ཀྲུང་གོའི་གྲངས་ཉུང་མི་རིགས་རྩོམ་རིག་
གསར་རྩོམ་བྱ་དགའ། བོད་རང་སྐྱོང་ལྗོངས་ཀྱི་རྩོམ་རིག་གསར་རྩོམ་བྱ་
དགའ་ཨང་དང་པོ་བཅས་ཐོབ་མྱོང་། གླང་མདུན་དཔལ་འབྱོར་ལགས་ཀྱིས་
ད་ལྟ་གྲོང་ཁྱེར་ལྷ་སའི་རྩོམ་རིག་སྒྱུ་རྩལ་ལྷན་ཚོགས་ཀྱི་ཚོགས་གཙོ་གཞོན་པ་
དང་རྩོམ་པ་པོ་མཐུན་ཚོགས་ཀྱི་ཚོགས་གཙོ། བོད་རང་སྐྱོང་ལྗོངས་རྩོམ་པ་པོ་
མཐུན་ཚོགས་ཀྱི་ཚོགས་གཙོ་གཞོན་པའམ་རྩོམ་རིག་སྒྱུ་རྩལ་ལྷན་ཚོགས་ཀྱི་ཨུ་
ཡོན། ཀྲུང་གོའི་རྩོམ་པ་པོ་མཐུན་ཚོགས་ཀྱི་ཚོགས་མི་བཅས་ཀྱི་འགན་བཞེས་
མུས་སུ་མཆིས།
2 -



གླང་མདུན་དཔལ་འབྱོར།
རྩོམ་འབྲིའི་མྱོང་ཚོར།
གླང་མདུན་དཔལ་འབྱོར།
ལོ་རབས་ལྔ་བཅུ་བའི་ནང་པེ་ཅིན་ཀྲུང་དབྱང་མི་རིགས་སློབ་གྲྭར་སློབ་
སྦྱོང་བྱེད་རིང་རྒྱལ་ཕྱི་རྒྱལ་ནང་གི་གྲགས་ཅན་སྒྲུང་གཏམ་མི་ཉུང་བ་ཞིག་ལ
བལྟས་པ་དང་། དེ་ཚོའི་ནང་དོན་དང་རྩོམ་ཚུལ་གྱི་སྒྱུ་རྩལ། དེ་བཞིན་མི་
སེམས་འགུལ་བའི་ཚིག་སྦྱོར་བཅས་ཀྱིས་ཡིད་དབང་རབ་ཏུ་འཕྲོག་པར་བྱས་ཏེ་
སློབ་གསེང་དུ་ཡང་ཡང་སྒྲུང་གཏམ་ལ་བལྟ་དགོས་པ་ལྟ་བུར་གྱུར། རྗེས་སོར་
ལས་ཀར་ཞུགས་རྗེས་ཀྱི་ལས་ཞོར་དང༌། ཡང་ན“རིག་གནས་གསར་བརྗེ”ཡི་
དུས་སུ་ཞིང་རར་ངལ་རྩོལ་བྱེད་པའི་ལོ་ཤས་རིང་གི་ལས་གསེང་དུ་སྐབས་དེར་
དུག་རྩྭར་བརྩིས་ནས་བཀག་རྒྱ་བྱེད་པའི་བོད་ཡིག་གི་ལོ་རྒྱུས《དེབ་ཐེར་དཀར་
པོ》སོགས་གཞན་ནས་བཤུས་ཏེ་ཞེད་སྣང་གིས་ལྐོག་ཏུ་བལྟས་པ། ལྷག་དོན་དུ
《མི་ལ་རས་པའི་རྣམ་ཐར》དང《གཞོན་ནུ་དྲུག་གི་རྟོགས་བརྗོད》《གཞོན་ནུ་ཟླ་
མེད་ཀྱི་གཏམ་རྒྱུད》སོགས་རྩོམ་རིག་གི་ཁྱད་རྩལ་ཤིན་ཏུ་ཆེ་བའི་ཕུལ་བྱུང༌།
བརྩམས་ཆོས་མང་པོར་སློབ་སྦྱོང་བྱས་པ་བརྒྱུད་རང་རིགས་ཀྱི་མེས་པོ་རྣམས་
ཀྱིས་སྒྱུ་རྩལ་གྱི་འོད་སྟོང་འཕྲོ་བའི་ཤུལ་བཞག་དེ་ལྟ་བུ་ལས། རྩོམ་རིག་གི་
རང་བཞིན་དང་སྙན་འཇེབས་ཀྱི་ཚིག་སྦྱོར་སོགས་གང་གི་ཐད་ནས་ཀྱང་གཞན་
ལ་ཡིད་སྨོན་སྐྱེས་ནས་རང་ཉིད་མོག་པོར་སྡོད་དགོས་པ་ཞིག་ཡེ་ནས་མ་ཡིན་
སེམས་ལ། དེང་སྤྱོད་རྒྱུད་འཛིན་དང་གོང་འཕེལ་གཏོང་དགོས་པ་ཞིག་ཡིན་
3་



ནགས་ཀློང་ཁུ་བྱུག་འདུ་གནས།
པ་ངོས་ཟིན་བྱུང་ནས། རང་ཉིད་ཀྱིས་བོད་ཡིག་ཐོག་ནས་འབྲི་རྩོམ་བྱ་རྒྱུའི་
སློབ་སྦྱོང་བྱས་པ་ཡིན། སྐབས་དེར་རྩོམ་ཡིག་ཁ་ཤས་བྲིས་ཡོད་ཀྱང་དུས་དེབ་
ཐོག་ཏུ་འགྲེམ་སྤེལ་བྱ་རྒྱུའི་བསམ་བློ་ལྟ་ཞོག གཞན་ལའང་སྟོན་མ་ཕོད་པར་
མེ་ཕུང་དུ་བཏབ། རྗེས་སོར《བོད་ཀྱི་རྩོམ་རིག་སྒྱུ་རྩལ》གསར་འདོན་གནང་
གྲབས་ཡོད་པ་ཐོས་འཕྲལ་ཚོད་ལྟ་ཞིག་བགྱིད་བསམ་ནས《གསར་བཞད་རིག་
གནས་དཔྱིད་དཔལ་ལ་བསྟོད་པ》ཞེས་པའི་རྩོམ་ཡིག་ཅིག་བྲིས་ཏེ་རྩོམ་སྒྲིག་
ཁང་ལ་ཕུལ། མི་རིང་བར《བོད་ཀྱི་རྩོམ་རིག་སྒྱུ་རྩལ》དུས་དེབ་དང་པོའི་ཐོག་
ཏུ་བཀོད་ནས་འགྲེམ་སྤེལ་བྱུང་བ་དེས་སྐུལ་མ་ཆེན་པོ་ཐེབས་པ་དང༌། ཏང་
གིས་ཡུན་རིང་གསོ་སྐྱོང་གནང་བ་ཆུད་ཟོས་སུ་མི་འགྲོ་བ། རྒྱ་ཆེའི་བོད་རིགས་
ཀློག་པ་པོ་རྣམས་ལ་རང་ཉིད་ཀྱི་སྐད་ཡིག་གིས་བྲིས་པའི་ལྟ་དེབ་མང་ཙམ་ཡོང་
བའི་སྐྱེས་སུ་འབུལ་བའི་སླད་དུ། སྤྱི་ལོ1980ལོའི་ཟླ་བ3པ་ནས་འགོ་བཙུགས་
ཏེ《གཙུག་ གཡུ》ཞེས་ པའི་ སྒྲུང་ གཏམ་ རིང་ གྲས་ དེ་ འབྲི་ འགོ་ བརྩམས་ ལ།
ལས་ཞོར་རང་དུ་བྲིས་ནས1983ལོའི་ཟླ11པར་རྫོགས་ཤིང༌། 1984ལོར་
བོད་ལྗོངས་མི་དམངས་དཔེ་སྐྲུན་ཁང་ནས་དཔེ་སྐྲུན་མཛད་པ་རེད། སྒྲུང་
གཏམ་འདི་ནི་བོད་ཞི་བའི་བཅིངས་བགྲོལ་བཏང་བ་ནས་བཟུང༌། ཐད་ཀར་
བོད་ཡིག་ཐོག་ནས་བྲིས་ཤིང་དངོས་སུ་དཔེ་སྐྲུན་བྱས་པའི་སྒྲུང་གཏམ་རིང་གྲས་
ཨང་དང་པོ་ཡིན། མ་འགྱངས་པར་རྒྱ་ཡིག་ཏུ་བསྒྱུར་ཟིན་ཅིང《བོད་ཀྱི་རྩོམ་
རིག》ཐོག་ཏུ་མུ་འབྲེལ་གྱིས་བཏོན་པ་དང༌། དེང་སྐབས་ཕྱི་རྒྱལ་བས་ཁོང་
ཚོའི་སྐད་ཡིག་ཏུ་བསྒྱུར་བཞིན་པ་རེད། སྒྲུང་འདིའི་བརྗོད་བྱ་གཙོ་ཆེ་བ་ནི་
གྲོང་ཁྱེར་ལྷ་ས་འབྲི་གཞིར་བཀོད་པ་དང་། མི་སྣ་གཙོ་བོ་དཔལ་ལྡན་གྱི་ཁྱིམ་
བརྒྱུད་གཙུག་གཡུ་དེས་འདྲེན་ ཐག་བྱས་ཏེ། མཐོ་བཀའ་བློན་ནས་དམན་
སྤྲང་པོའི་བར་གྱི་རིམ་གྲས་ཁག་གི་མི་སྣའི་དབར་གྱི་སྣེ་མང་རྙོག་འཛིང་གི་
འབྲེལ་བ་དང་། ཁོང་ཚོའི་སེམས་པའི་གཏིང་གི་འཆར་སྒོ། དེ་བཞིན་སྤྱི་
ܠܛ



གླང་མདུན་དཔལ་འབྱོར།
ཚོགས་ཀྱི་གནས་བབ་དང་དཔལ་འབྱོར་གྱི་གནས་ཚུལ་ལ་གཞིགས་པའི་འཚོ་
བའི་སྐྱིད་སྡུག་འདྲ་མིན་བཀོད་པ་མ་ཟད། དེ་སྔའི་ལྷ་སའི་རྫོང་
འཕེན་གྱི་བྱེད་སྒོ། རིམ་གྲས་ཁག་གི་སྐྱེ་བོའི་དབར་གྱི་གུས་ཞབས་ལུགས་སྲོལ།
སྐུ་དྲག་གི་གསོལ་ཚིགས་གཏོང་ལུགས། ཕྲུ་གུ་ཞིག་གིས་དགེ་རྒན་བསྟེན་་་
སྐབས་ཀྱི་སྟབས་བདེའི་མཛད་སྒོ་སོགས་ཡུལ་གོམས་གཤིས་ལུགས་མི་ཉུང་བ་
ཞིག་ངོ་སྤྲོད་བྱས་ནས་བོད་ལྗོངས་རྙིང་བའི་སྤྱི་ཚོགས་ཀྱི་རགས་དབྱིབས་མཚོན་
པ་བྱས་ཡོད། རྩོམ་ཚུལ་ཐད་ལ་བོད་ཀྱི་རྒྱུན་སྲོལ་རྩོམ་རིག་འབྲི་སྲོལ་བེད་སྤྱད་
པ་མ་ཟད། མི་རིགས་གཞན་གྱི་ཁྱད་རྩལ་ཡང་བེད་སྤྱོད་བྱེད་གང་ཐུབ་བྱས་པ་
དང་། ཞིང་ཆེན་དང་ས་གནས་འདྲ་མིན་གྱི་བོད་རིགས་སྤྱི་ཡིས་གཟིགས་བདེ་
བའི་ཆེད་དུ་སྐབས་རེར་དགོས་དབང་ལ་གཏུགས་པ་ཕུད་ལྷ་ས་བའི་ཡུལ་སྐད་
བེད་སྤྱོད་གཏོང་མི་དགོས་པ་གཙོ་འདོན་བྱས་ཐོག ཞིང་འབྲོག་མང་ཚོགས་
ཀྱི་དགོས་མཁོར་དམིགས་ཏེ། མངོན་བརྗོད་དང་རྒྱན་གྱིས་བཅིངས་ནས་་་
བརྗོད་དོན་གང་ཡིན་མི་རྟོགས་པའི་ཕྱོགས་ལྷུང་དུ་མ་ཤོར་བ་བྱས་ནས་འབྲི་རྩོམ་
བྱས་པ་ཡིན། སྒྲུང་གཏམ་དཔེ་སྐྲུན་བྱས་ནས་འགྲེམ་སྤེལ་བྱས་རྗེས་བོད་
ལྗོངས་དང་མཚོ་སྔོན་གྱི་ཀློག་པ་པོ་ཁ་ཤས་ནས་ཕྱག་བྲིས་བྱུང་སྟེ། གདེང་
འཇོག་ཆེན་པོ་གནང་བ་མ་ཟད། རྒྱལ་ནང་གི་མི་རིགས་སློབ་གྲྭ་ཁག་གཅིག་
གིས་དེང་རབས་ཀྱི་རྩོམ་རིག་གྲས་སུ་སློབ་ཁྲིད་ཀྱང་གནང་བ་དང༌། སྤྱི་ལོ་
1985ལོར་སྒྲུང་གཏམ་འདི་ལ་བོད་ལྗོངས་རྩོམ་རིག་སྒྱུ་རྩལ་ལས་རིགས་མཉམ་
འབྲེལ་ལྷན་ཚོགས་ཀྱི་སྒྲུང་གཏམ་རིང་གྲས་ཀྱི་བྱ་དགའ་ཨང་དང་པོ་ཐོབ་པ་རེད།
《བོད་ཀྱི་རྩོམ་རིག་སྒྱུ་རྩལ》རྩོམ་སྒྲིག་ཁང་དང་བོད་ལྗོངས་མི་དམངས་
དཔེ་སྐྲུན་ཁང་བཅས་ཀྱིས་ཐུགས་ཁུར་ཆེན་པོ་གནང་བར་བརྟེན《གཙུག་གཡུ》
འབྲི་རྩོམ་དང་དཔར་བསྐྲུན་བྱེད་ཐུབ་པ་བྱུང་ཡང་། རང་ཉིད་ནས་ཀུན་སློང་
བཟང་པོ་ཞིག་བཅངས་པ་ལས་སྒྲུང་གཏམ་རིང་གྲས་འབྲི་རྩོམ་བྱ་རྒྱུ་ནི་སྐབས་
བ་
- 5



ནགས་ཀློང་ཁུ་བྱུག་འདུ་གནས།
དེར་ཀློ་བ་ལམ་ཞུགས་ཀྱི་བྱ་བ་ཞིག་རང་ཡིན་པས། གང་ཅིའི་ཐད་ནས་སྐྱོན་
དང་ནོར་འཁྲུལ་ཡོང་ངེས། རྒྱ་ཆེའི་ཀློག་པ་པོ་རྣམས་ནས་ཡོ་བསྲང་སྐྱོན་
བརྗོད་ལྷུག་པོར་ཡོང་བའི་རེ་འདུན་སྔར་བཞིན་བཅངས་ཡོད། །
1
6་



གླང་མདུན་དཔལ་འབྱོར།
སྒྲུང་གཏམ་རིང་པོ《གཙུག་གཡུ》བཀླགས་པའི་མྱོང་ཚོར།
རྣམ་སྲས།
དེང་རབས་ཀྱི་སྒྲུང་གཏམ་རིང་པོ་སྟེ་བློ་མཐུན་དཔལ་འབྱོར་གྱིས་བྲིས་
པའི《གཙུག་གཡུ》ཞེས་པ་དེ་དམངས་གཙོའི་བཅོས་སྒྱུར་བྱས་ཚུན་བོད་རང་གི་
སྐད་ལ་བརྟེན་ནས་བརྩམས་པའི་སྒྲུང་གཏམ་རིང་གྲས་ཀྱི་ཐོག་མ་ཡིན་པ་དང༌།
དེས་བོད་ཀྱི་དུས་སྐབས་གསར་བའི་རྩོམ་རིག་གི་སྐྱེད་མོས་ཚལ་དུ་བཀྲག་་་་
མདངས་རྣམ་པར་བཀྲ་ཞིང་དྲི་བསུང་ཀུན་ཏུ་འཐུལ་བའི་མེ་ཏོག་གསར་བ་ཞིག་
བཞད་པར་བྱས་སོ། ། རྩོམ་པ་པོས་བོད་ཀྱི་གནའ་རབས་སྒྲུང་གཏམ་དག་གི་
དགེ་མཚན་དང་ཉམས་འགྱུར་ལྷུར་བླངས་ཐོག་དེང་རབས་སྒྲུང་གཏམ་གསར་
བའི་མཚོན་སྟངས་སྣ་ཚོགས་སྨྱུག་རྩེར་བསྟེན་ནས་བརྩམས་ཆོས་ནང་གི་མི་སྣ་སོ་
སོའི་གཤིས་ལུགས་དང་ཀུན་སྤྱོད། བསམ་སྤྱོད་བཟང་ངན་ཐ་དད་དུ་གྱུར་པ་
རྣམས་ལས་བྱུང་བའི་འགལ་འདུ་དེ་རླུང་གིས་གཡོས་པའི་རྒྱ་མཚོའི་རྦ་རླབས་ཇི་
ལྟར་རིམ་བཞིན་རྙོག་འཛིང་ཚ་བ་དང་ཛ་དྲག་ཏུ་སོང་བའི་ཐོག་ནས་ཉམས་དང་
ལྡན་པའི་སྒོ་ནས་བྲིས་ཡོད་པ་དང༌། གཏམ་རྒྱུད་ཧྲིལ་བོའི་འགལ་འདུ་ཐོག་
མར་བྱུང་ཚུལ་དང༌། བར་གྱི་འཕེལ་རིམ་ལ་མི་རྣམས་འཚབ་འཚུབ་དང་།
མི་སྣའི་གནས་བབ་དང་བྱ་སྤྱོད་ལ་སེམས་ཁྲལ་དང་ཡང་ན་ཁོང་ཁྲོ། འགའ་
ཞིག་དགའ་འབོད་དང་རེས་འགའ་སྙིང་ཚིམ་བྱེད་དགོས་པ་དང་། མཐའ་
མའི་མཇུག་སྒྲིལ་སྟངས་དེ་དངངས་འཚབ་ཀྱིས་མནར་བའི་ཀློག་པ་པོའི་སེམས་



ནགས་ཀློང་ཁུ་བྱུག་འདུ་གནས།
པ་མ་ཟད།
པ་ལྷོད་ཤིག་ཏུ་འགྲོ་མི་ཐུབ་ནའང་རེ་བའི་ས་བོན་གསོན་པོ་ཞིག་སྦས་པའི་ཟོལ་
གྱིས་བྲིས་ཡོད་པས་སྒྲུང་གཏམ་དེ་གཟིགས་པའི་རྗེས་ལ་ཡིད་ཀྱི་དབང་བོ་ཅིག་
ཅར་དུ་མི་འཕྲོག་པ་མི་སྲིད་པའི་སྒྱུ་རྩལ་གྱི་རང་བཞིན་ལྡན་ཡོད།
སྒྲུང་གཏམ་འདིའི་མཚོན་དོན་ནམ་ནང་དོན་གྱི་ཆ་ནས་བོད་ཀྱི་སྤྱི་ཚོགས་
རྙིང་བའི་སྐབས་དཔོན་འབངས་མཐོ་དམན་བར་མའི་མི་རྣམས་བཟང་ངན་སྣ་
ཚོགས་ཀྱིས་འབྲེལ་ཚུལ་ལམ། དེ་དག་གི་བ
བསམ་སྤྱོད་སོགས་སྤྱི་ཚོགས་ཀྱི་སྣང་
ཚུལ་ཁྱབ་ཆེ་ཙམ་མཚོན་པའི་སྒོ་ནས་མུན་ནག་གི་ཕྱོགས་ལ་ཐེར་འདོན་དང༌།
བཙན་དབང་དང་ཁྲིམས་མེད་ལ་འཕྱ་སྨོད། རང་དབང་དང་འདྲ་མཉམ་
ཁྲིམས་ཡོད།
བདེ་སྐྱིད་ཀྱི་འཚོ་བ་བཅས་ལ་རེ་སྙེག་བྱེད་པ སྔར་
སྲོལ་དུས་སྟོན་ཁག་གི་བྱེད་སྒོ་འགའ་ཞིག་ཀྱང་མངོན་པར་མཚོན་པས་སྤྱི་ཚོགས་
དེར་ཆ་རྒྱུས་ཡོད་པའི་མི་རྣམས་དང་སྤྱི་ཚོགས་ཞིབ་འཇུག་པ་རྣམས་ཀྱི་ཐུགས་ལ་
འབབ་པའི་གསར་རྩོམ་ཡག་ཤོས་ཤིག་རེད།
གཤམ་དུ་སྒྲུང་གཏམ་འདི་བཀླགས་པའི་མྱོང་ཚོར་དངོས་དེ་དོན་འགར་
བགོས་ནས་བཤད་པར་བྱ་སྟེ།
༡. བོད་མིའི་ཕྱིར་མི་ལྡོག་པའི་དད་སེམས་མཚོན་པ།
བོད་དུ་ནང་བསྟན་དར་བ་དང་སྒོས་སུ་མཐོ་རིམ་སྲིད་འཛིན་ཚོགས་པས་
ནང་བསྟན་རྒྱ་ཆེར་སྤེལ་ཅིང་ཆོས་ཁྲིམས་མང་པོ་ཞིག་རྒྱལ་ཁྲིམས་ལྟ་བུར་བཀུར་
བས་ཆོས་ལུགས་ཀྱི་འདུ་ཤེས་མང་པོ་ཞིག་སྤྱི་བའི་གོམས་སྲོལ་དང་མི་རྣམས་ཀྱི་
ཀུན་སྤྱོད་འདུ་ཤེས་སུ་གྱུར་ཅིང་། དེ་བཞིན་དུ་བོད་མིའི་སེམས་གཏིང་ནས་
ཚུར་སྣང་བྱས་པའི་འཇིག་རྟེན་དེའང་ནང་བསྟན་གྱི་ཆོས་གཞུང་སོ་སོ་དང་
གཉིས་སུ་མ་མཆིས་ཏེ། འཇིག་རྟེན་དེའི་སྟེང་འཚོ་བ་ནི་སྡུག་བསྔལ་གྱི་རྒྱུ་
འབའ་ཞིག་གསོག་པ་ལས་བདེ་བའི་གོ་སྐབས་ནི་ནམ་ཡང་མི་ལྡན་པར་ཡིད་ཆེས་
པ་ནི་བོད་མི་སྤྱིའི་བསམ་བློའི་འབྱུང་གཞི་ཞིག་ཏུ་ཆགས་ཡོད་པ་རེད། དེ་ལྟ་
8



གླང་མདུན་དཔལ་འབྱོར།
སྟེ།
བུའི་བསམ་བློས་རྟིང་སྐུལ་འོག་ཕུགས་རེ་དང་འདུན་མ། བདེ་སྐྱིད་བཅས་
ཡོད་ཚད་ཀྱི་ཡོད་ཚད་རྒྱང་རིང་ལྐོག་གྱུར་གྱི་ཡུལ་ཞིག་ལ་བཅོལ་ཏེ་རེ་བས་་
བརྩོན་ལེན་བྱེད་ཅིང་། གནས་དེར་བགྲོད་པའི་ལམ་གྲོགས་དམ་པ་ནི་དམ་
པའི་ལྷ་ཆོས་བསྒྲུབ་རྒྱུ་ལས་གཞན་གང་ཡང་མ་མཆིས་པས་ན། 《གཙུག་གཡུ》
ཡི་རྩོམ་པ་པོས་ཀྱང་དེ་ལྟ་བུའི་བསམ་བློའི་བག་ཆགས་འབྲི་བས་ཐོག་དྲངས་པ་
ཨ་ཕ་ཕུན་ཚོགས་ཀྱིས་རང་གི་བཟའ་ཟླ་འདས་ཁའི་ཁ་ཆེམས་བསྒྲུབ་ཆེད་
རང་གི་འཚོ་རྟེན་ཕྲན་ཡོད་རྣམས་བློས་བཏང་ཞིང་། རིན་ཐང་བྲལ་བའི་
གཙུག་གཡུ་དེ་ལྷ་སའི་ཇོ་བོའི་སྐུ་མདུན་དུ་འབུལ་ཕྱིར་ནད་ཀྱིས་མནར་བཞིན་དུ་
བཤུལ་རིང་ལམ་གྱི་ངལ་བ་བཟོད་པར་བྱས་ནས་ཕ་བུ་གཉིས་ལྷ་སའི་ཉེ་འགྲམ་
དུ་འབྱོར་ཏེ་གུང་ཐང་ལྷ་མོ་སོགས་ལ་འདོད་དོན་འགྲུབ་པའི་འཕྲིན་བཅོལ་ཞུས་
པ་དང༌། ཕྱི་ཉིན་ལྷ་སའི་ཇོ་བོའི་མདུན་དུ་སླེབས་ནས་དད་གུས་ཆེན་པོས་
གཙུག་ གཡུ་ འབུལ་ བའི་ལམ་ཞུས་ཏེ་ཚེ་ རོགས་ཞལ་ཆེམས་འགྲུབ་པར་བྱས་
ཡིན་ནའང་བྱམས་དང་སྙིང་རྗེའི་སྨོན་ལམ་ལོ་ངོ་སྟོང་ཕྲག་གཅིག་གི་རིང་བཏབ་
པའི་ལྷ་སའི་གླིང་འདིར་ཨ་ཕ་ཕུན་ཚོགས་རྐང་འཛུགས་སའི་ས་མེད་པ་ལྟར་གྱུར་
པ་སྟེ། རྫོང་དཔོན་གྱིས་བཙིར་གནོན་མ་བཟོད་པར་ཡུལ་བྱོལ་གྱིས་ཁམས་སྡེ་
དགེར་གཞིས་ཆགས་སྐབས། ཚོང་དཔོན་དགྲ་ལྷའི་སྲོག་བསྐྱབས་པ་དང་ཐོན་
ཁར་དངོས་པོའི་རྫོངས་པ་བྱས་པ་སོགས་བཅོས་མིན་གྱི་རོགས་སྐྱོར་གནང་བ་
དང༌། ཡང་ཕུན་ཚོགས་དང་དཔལ་ལྡན་ཕ་བུ་གཉིས་གུང་ཐང་ལྷ་མོ་མཇལ་
ནས་དྲག་ཆར་བྱུང་སྐབས་མི་ཚང་ཞིག་གི་སྒོ་གཡབ་འོག་ཏུ་ཆར་བྱོལ་བྱས་པ་ན་
མི་ཚང་དེའི་ ཁྱིམ་ འཛིན་ མས་ ཉམ་ ཐག་ ཕ་བུ་ སྙིང་ རྗེས་བསྐྱངས་ཚུལ་ དང༌།
གཙུག་ལག་ཁང་དུ་ཕུན་ཚོགས་སྙིང་ནད་འཕར་ལྡང་གིས་དྲན་པ་ཐོར་ནས་
འགྱེལ་བའི་ཚེ་གྲོང་ཁྱེར་ནང་གི་སེམས་བཟང་རྒན་ མོ་འགའ་ཞིག་གིས་གསུར་
བདུག་སོགས་ནད་ལས་གྲོལ་ཐབས་དང་ཇ་སྟེར་བ་སོགས་སྙིང་རྗེས་ཀུན་ནས་
- 9 -



ནགས་ཀློང་ཁུ་བྱུག་འདུ་གནས།
བསླངས་པའི་ཕན་གྲོགས། དཔལ་ལྡན་གཡོག་ཏུ་སྡོད་སྐབས་ཀྱི་ཁྱིམ་མཚེས་
ཨ་ཕོ་བཀྲ་ཤིས་དང་བདེ་སྐྱིད་ཕ་བུས་དབུལ་བོའི་ལ་རྒྱ་བཟུང་བའི་རོགས་སྐྱོར།
བུ་དཔལ་ལྡན་དང་བདེ་སྐྱིད་གཉིས་ཕན་ཚུན་ཉེན་ཁའི་གནས་ནས་སྐྱོབ་རེས་
བྱས་པ་སོགས་བྲིས་ཏེ་བྱམས་སྙིང་རྗེ་དང་ལས་རྒྱུ་འབྲས་བརྩི་བའི་མི་རིགས་
འདིར་དད་པ་ཆེ་ཞིང་གཞན་ཕན་གྱི་ཀུན་སློང་རྣམ་དག་ཅིག་ཡོད་པའི་བྱུང་རིམ་
བྲིས་པ་ལས་གསལ་སྟོན་བྱས་པ་དང་། མི་སྣ་དེ་ཚོའི་ཐུན་མོང་དང་ཐུན་མོང་
མ་ཡིན་པའི་གཤིས་རྒྱུད་དང་འགུལ་སྐྱོད་ཀྱི་ཐོག་ནས་ཀློག་པ་པོར་བོད་མི་་
དམངས་ཀྱི་ཐུན་མོང་མ་ཡིན་པའི་སེམས་ཁམས་དང་ཀུན་སྤྱོད་གསལ་ཞིང་དག་
པར་བསྟན་འདུག
༢. མུན་ནག་སྤྱི་ཚོགས་ཀྱི་ཉེས་སྤྱོད་ལ་སུན་འབྱིན་བྱས་པ།
རྩོམ་རིག་བརྩམས་ཆོས་ཡག་པོ་ཞིག་ཡིན་ཕྱིན། སྤྱི་ཚོགས་ཀྱི་ཡུལ་སྲོལ་
གོམས་འདྲིས་མཚོན་པར་མ་ཟད། གྲལ་རིམ་ཁག་གི་འབྲེལ་བ་དང་མི་རྣམས་
ཀྱི་བསམ་བློ་སོགས་བརྗོད་པ་དང་། རྩོམ་རིག་གི་སྒྱུ་རྩལ་སྣ་ཚོགས་ལ་བརྟེན་
ནས་སྤྱི་ཚོགས་ཀྱི་བདེན་དགེ་མཛེས་གསུམ་ལ་བསྔགས་པ་དང་། རྫུན་ཉེས་
དམེ་གསུམ་ལ་སྨད་པར་བྱེད་དེ། 《གཙུག་གཡུ》རྩོམ་པ་པོས་སྤྱི་ཚོགས་རྙིང་
བའི་ནང་གི་དབང་ཤེད་དང་ཁྲིམས་ལོག་བྲིས་ཏེ་མ་རབས་དཔོན་ངན་དག་གི་
ཁྲིམས་མིན་ལུགས་འགལ་གྱི་ཉེས་སྤྱོད་ལ་སུན་འབྱིན་བྱས་པ་སྟེ། རྫོང་དཔོན་
གྱིས་ཕུན་ཚོགས་བཟའ་ཟླ་གཉིས་ཀྱི་ལག་ནས་གཙུག་གཡུ་འཕྲོག་རྩིས་ཀྱིས་་
ཁྲིམས་ མནར་མ་ བཟོད་ པར་ ཡུལ་ གྱུར་ དགོས་ ཐུག་ པའི་ མནར་ གཅོད་དང༌།
བྲན་མོར་བརྙས་བཅོས་བྱས་ཚུལ། གཡོ་ཐབས་སྣ་ཚོགས་ལ་བརྟེན་ནས་བྲན་
མོའི་ཕྲུ་གུ་འཕྲོགས་པ་དང་ས་དབང་ཆེན་མོའི་ལྷ་སྲས་འཇིགས་མེད་གྲགས་པར་
བསྒྱུར་པ། གཡོ་ཐབས་དེ་དག་གི་ངན་རྗེས་བསུབ་ཕྱིར་སྨན་ལོག་བཏང་ནས་
བྲན་མོ་ཕྱི་ལམ་དུ་བཏང་བ། དཔལ་ལྡན་ལ་ནག་མེད་ཉེས་འགེལ་གྱིས་ཁྲིམས་
ས་
1 O



གླང་མདུན་དཔལ་འབྱོར།
ལ་སྦྱར་བ་དང་ལྐོག་གསོད་གཏོང་རྩིས་བྱས་པ། བཀའ་ཁྲིམས་དང་རྒྱུ་དངོས་
བརྗེ་བ་སོགས་སྤྱི་ཚོགས་རྙིང་བའི་དཔོན་རིགས་མང་པོའི་སྤྱོད་ཚུལ་དང༌། བུ་
མོ་བདེ་སྐྱིད་ཁྲོམ་སྲང་ནས་བོད་དམག་གིས་རྡུང་དྲུད་བྱས་ཚུལ་སོགས་སྣེ་མང་
རྙོག་འཛིང་གི་གནས་ཚུལ་བཀོད་དེ་སྐབས་དེའི་དཔོན་རིགས་མང་པོའི་ཚུལ་
མིན་གྱི་སྤྱོད་ཚུལ་དང་།
དམག་མིའི་སྤྱོད་ཚུལ། རིམ་གྲས་ཁག་བར་གྱི་
འབྲེལ་བ། ངལ་རྩོལ་མི་དམངས་ཀྱི་ཡ་ང་བའི་སྤྱི་ཚོགས་ཀྱི་གནས་བབ་བཅས་
རྐྱེན་དང་སྦྲེལ་ནས་འཚོ་ཉམས་ལྡན་པར་བཀོད་པ་དེས་ཀློག་པ་པོའི་ཡིད་ནི་
དབང་མེད་དུ་བསྒུལ་ནས། སྐབས་རེར་ཁོང་ཁྲོ་འབར་ནས་མིག་རྩ་དམར་
པོར་འགྱུར་བ་དང༌། སྐབས་རེར་ཡ་ང་ནས་མིག་ཆུ་ནར་ནར་དུ་འབབ་པ་
ཞིག་ཡོང་གི་འདུག་པ་དེའི་ཐོག་ནས་རྩོམ་པ་པོའི་རྩོམ་རྩལ་གསལ་བར་མངོན་
ནོ། ། ལྷག་དོན་ལེའུ་དྲུག་པར། རྫོང་དཔོན་དེས་བྲན་མོའི་བྱིས་པ་ལྷ་སྲས་
རྫུན་མར་བསྒྱུར་རྒྱུར་དམིགས་ཏེ་དམར་འབྱར་འཕྲོག་སེམས་ཀྱི་བསླུ་བྲིད་བྱེད་
སྐབས་མ་གཡུ་སྒྲོན་གྱི་ཚིག་ལན་དུ། གཅིག་ནས་དཔོན་པོའི་ལས་ཀ་གང་་
བསྐུལ་འཐུས་ཚང་མི་འགྲུབ་པའི་དངངས་སྐྲག་དང༌། གཉིས་ནས་འགྲོ་བློས་
མི་བཟོད་པར་དཔོན་པོའི་བཀའ་བཀྱོན་དང་ཕྲུ་གུས་མ་འབོད་ཀྱི་ངུ་སྒྲ་གཉིས་
བསྡེབས་ནས་ཉིན་མཚན་ཀུན་ཏུ་སྡུག་བསྔལ་གྱི་འོབས་སུ་ཚུད་རྒྱུའི་མཐའ་
འབྲས་ཞེས་སོགས་ཡ་ང་བའི་དངོས་དོན་དེ་ལྟ་ཇི་མ་ཇི་བཞིན་འབྲི་ཐུབ་པ་ནི་
རྩོམ་མཁན་གྱི་རྩོམ་རྩལ་ལས་གཞན། སྤྱི་ཚོགས་འཚོ་བའི་ཉམས་མྱོང་ཧ་ཅང་
ཕྱུག་པའང་ཤེས་ཐུབ།
༣. རིག་གནས་གོམས་སྲོལ་ཕུན་སུམ་ཚོགས་པ།
སྒྱུ་རྩལ་ཕལ་མོ་ཆེ་བ་ནི་གནས་སྐབས་དེའི་སྤྱི་ཚོགས་ཀྱི་འཚོ་བ་དང་རྩོམ་
པ་པོའི་བསམ་བློ་མཚོན་པའི་མེ་ལོང་ཞིག་རེད། དེས་ལོ་རྒྱུས་ཀྱི་དུས་སྐབས་
ངེས་ཅན་ཞིག་གི་དཔལ་འབྱོར་དང་ཆབ་སྲིད། རིག་གནས། སྤྱི་ཚོགས་ཀྱི་
པས་
11



ནགས་ཀློང་ཁུ་བྱུག་འདུ་གནས།
ཡུལ་སྲོལ་གོམས་འདྲིས། ཤུལ་བཞག་རིག་དངོས། དམངས་ཁྲོད་རིག་་་་
གནས་དང་ལུས་རྩལ་འགྲན་ཚོགས་བཅས་མཚོན་པར་བྱེད་དེ། 《གཙུག་་་
གཡུ》ཡི་རྩོམ་པ་པོས་སྤྱི་ཚོགས་འཚོ་བའི་མཛེས་རིས་གསལ་བོར་བྲིས་པ་སྟེ།
ས་དབང་ཆེན་མོའི་གཟིམ་ཤག་གི་གསོལ་ཚིགས་སྐབས་མཐོང་བའི་གཟིམ་ཤག་
དེའི་རྒྱལ་སྒོ་ཆེན་པོའི་གཡས་གཡོན་གྱི་འདོགས་ཁྱིའི་རྫིག་ཉམས་ནས་བཟུང་
གཟིམ་ཁང་ཐོག་ཤོད་བར་གསུམ་དང་། ཁོར་ཡུག་གི་ཤིང་སྣ་མེ་ཏོག་ལ་སོགས་
ངོ་མཚར་གྱི་བཀོད་པ་ཞིབ་ཕྲ་དང༌། སྐུ་མགྲོན་མཐོ་འབྲིང་མི་སྣ་སོ་སོའི་རྒྱན་
གོས་གཟབ་འཕྱོར་གྱི་སྐོར། བལ་བོ་དང་ཁ་ཆེ་སོགས་ཕྱིའི་མི་སྣ། ཚོང་བ་
དང་མི་དྲག་རྣམས་ལ་གནས་བབ་དང་འཚམས་པའི་ངོ་མ་དང་ཕྱག་མགྲོན་་
སོགས་ཀྱི་བསུ་བ་ཞུ་བའི་གོ་རིམ་དང་ཕན་ཚུན་གུས་འདུད་ཞུ་ཚུལ། འཁྲི་
ཁུངས་སོ་སོའི་ཞབས་ཕྱི་དང་ཞལ་ཏ་མ་རྣམས་ཀྱིས་གསོལ་ཇ་དང་ཞལ་ཏོག་
སོགས་སྣེ་ལེན་ཞུ་བའི་ཡོ་བྱད་འདྲེན་པ་སོགས་ཀྱི་འགྲོ་འོང་། སྐབས་བསྟུན་
ཉིན་གུང་གི་གསོལ་ཚིགས་བོད་ཟས་འབུལ་གཤོམ། ཕྱག་མགྲོན་སོགས་སྣེ་མོ་
བ་རྣམས་ཀྱིས་གསོལ་ཚིགས་མཉེས་བཞེས་ཞུ་སྐུལ་སོགས་ཀྱི་ལམ་ལུགས། གླུ་
གཞས་ཚོགས་པས་སྙན་འཇེབས་རོལ་མོའི་བྱེ་བྲག་འཁྲོལ་ཞིང་། ནང་མའི་
ཞབས་གཞས་འབུལ་བ་ལ་སོགས་དང་། ལྷ་ལྡན་སྨོན་ལམ་ཆེན་མོའི་གཏོར་
རྒྱག་གི་མཇུག་ཏུ་ལོ་ལྟར་འཚོགས་པའི་རྫོང་རྒྱབ་ཞར་འཕེན་གྱི་ཉིན་མོར་ལོ་
གཅིག་གི་གླིང་ཀའི་སྤྲོ་སྐྱིད་ཀྱི་འགོ་མ་འཆར་བས། ལྷ་སའི་གྲོང་མི་རྣམས་རང་
རང་ འཁོས་ འབྱོར་ ལ་ གཞིགས་ པའི་ རྒྱན་ གོས་ གཟབ་ འཕྱོར་ སྤྲོས་ ཤིང་།
གདན་གུར་དང་བཟའ་བཅའི་རིགས་དང་ཇ་ཆང་ལ་སོགས་ཁྱེར་ནས་ལྷ་ཀླུའི་
དགའ་ཚལ་གྱི་ཕྱོགས་སུ་བར་མ་ཆད་པར་སྐྱོད་པ་དང་། སྐབས་དེའི་མི་རྣམས་
ཀྱི་ཆས་གོས་ཇི་ལྟར་སྤུས་ཚུལ། ཡུལ་ལྗོངས་ཀྱི་བཀོད་པ། སྒར་གུར་སྒྲིག་
སྟངས། བཀའ་ཤག་ས་དབང་རྣམ་པ་དང་། མི་ཚོགས་འདུ་ལོང་། རྒྱུག་
12



གླང་མདུན་དཔལ་འབྱོར།
འཕེན་ རྩལ་ འགྲན་ རྟ་ བ་ དཔུང་ ཚོགས་ ཀྱི་ གཙོར་ གྱུར་ ཡ་ སོར་ ཁྲི་ བ་ གཉིས།
སྒེར་བ་ཁག་གི་རྩལ་འགྲན་རྟ་བའི་ གྲངས་རྩིས་བཤེར་སྒྲོག་སྦྱོང་གི་བཀའ་
བསྒུགས་བསྒྱུར་བྱེད་སྟངས། འཕོང་རྒྱུགས་སོགས་ཀྱི་དྲག་རྩལ་འགྲན་པའི་
གཟིགས་འབུལ། ལྟད་མོ་བ་རྣམས་རྒྱུག་རྩལ་དང་འཕེན་རྩལ་ལ་ཧ་ལས་ནས་
བསྟོད་བསྔགས་དར་དིར་སྒྲོག་པའི་ཚུལ། འཕོང་རྩལ་སྐྱེན་པ་རྣམས་ལ་་་
གཟིགས་གཟོས་གནང་བ་སོགས་ཀྱི་གནས་ཚུལ་ཇི་མ་ཇི་བཞིན་དུ་བཀོད་པ་དེས་
སྒྲུང་གི་འབྱུང་རྐྱེན་འཕེལ་རིམ་གྱི་ཞར་དུ་སྐབས་དེའི་སྤྱི་ཚོགས་ཀྱི་གོམས་སྲོལ་
དང༌། དཔོན་རིགས་ཚོའི་འཚོ་བའི་སྐྱེལ་སྟངས། མི་རིགས་ཀྱི་ཡུལ་སྲོལ་
གོམས་གཤིས། དམངས་ཁྲོད་ཀྱི་འགུལ་སྐྱོད་སྣ་ཚོགས་བཅས་གསལ་རྟོགས་
ཐུབ་པའི་དགེ་མཚན་ལྡན་འདུག
༩. རྗོད་ཚིག་སྤྱི་སྐད་ལ་གཞོལ་བ།
སྒྲུང་གཏམ་གྱི་ཐུན་མིན་ཁྱད་ཆོས་ཀྱི་དབང་གིས་རྒྱུན་པར་ཡུལ་སྐད་དང་
ལུང་བའི་སྐད་བཀོལ་ཏེ་ཚད་དང་མི་ལྡན་པའི་ཚིག་སྦྱོར་འབྱུང་གིན་ཡོད་མོད།
འོན་ཀྱང《གཙུག་གཡུ》ནང་གི་སྐད་ཆ་ཕལ་ཆེ་བ་མདོ་དབུས་ཁམས་གསུམ་སྤྱི་
ཡོངས་ཀྱིས་གོ་བའི་བརྡ་སྲོལ་མ་ཉམས་པར་བྲིས་ཤིང་གཞས་ཚིག་སོགས་འགའ་
ན་དབུས་སྐད་ལ་སོགས་ཡོད་ཀྱང་གཞན་གྱིས་མི་གོ་བ་མེད་ལ་སྙན་ཆ་དོད་པ།
ཀ་བཤད་དང་བཏང་ཡིག གཞས་ཚིག་ཁག་སོགས་ནི་སྒྲ་དོན་ཚིག་རྒྱན་སྣ་
ཚོགས་ཀྱིས་ཕྱུག་ཅིང་དགའ་སྐྱོ་བདེ་སྡུག་གི་ཉམས་ཤིན་ཏུ་ཐོན་པས་སྙན་ངག་པ་
རྣམས་ལའང་ཡིད་ཀྱི་མཛའ་གཅུགས་ལྟ་བུར་གྱུར། །
13



ནགས་ཀློང་ཁུ་བྱུག་འདུ་གནས།
བརྩམས་སྒྲུང《གཙུག་གཡུ》ལས་འཕྲོས་པའི་གཏམ།
དཔལ་ལྡན།
རྩོ
ལོ་ངོ་བཅུ་གྲངས་ཀྱི་སྔོན་དུ་ཕྲན་བོད་ལྗོངས་མི་རིགས་སློབ་གྲྭ་ཆེན་མོར་
སློབ་གཉེར་ལ་གནས་པའི་དུས་ཤིག་ན་རྩོམ་པ་པོ་གླང་མདུན་དཔལ་འབྱོར་གྱི་
ལྗགས་རྩོམ《མེ་ཏོག་ལྡུམ་རའི་ནང་གི་ཀླན་ཀ》ཞེས་པ་མིག་ལམ་དུ་མཇལ་སྐལ་
བྱུང་ཞིང་། ཡང་མི་རིང་བར་ཁོང་གི་བརྩམས་བྱ《གཙུག་གཡུ》ཞེས་པ《བོད་
ཀྱི་རྩོམ་རིག་སྒྱུ་རྩལ》ཐོག་མཇལ་ཅིང་དངོས་གནས་བདུད་རྩི་ཇི་བཞིན་འདྲེན་
བྱེད་ཀྱི་ལོངས་སྤྱོད་དུ་གྱུར། ཉེ་སྔོན་སྔར་ལྟ་འདོད་ཀྱི་འདུན་པ་དྲག་པོ་སྐྱེས་
པ་ལྟར་མགོ་མཇུག་ཚང་མ་ཞིག་ཞིབ་ལྟ་བྱས་པ་ན། སྔོན་ཚོད་དང་མི་འདྲ་
བའི་བྲོ་བཅུད་ངོ་མཚར་དང་ལྡན་པ་འདུག་ཅིང་རང་གི་མྱོང་འཆར་ཅུང་ཟད་
ཅིག་ཞུ་བར་འདོད།
དཔལ་ལྡན་དང་ཨ་ ཕ་ཕུན་ཚོགས། བདེ་སྐྱིད། ཨ་ ཕ་བཀྲ་ཤིས་་་་
བཅས་དང༌། བདག་མེད་ཕྲུ་གུ་འཁྱམ་པོ་ཁྱུ་ཞིག་ལས་བཀས་བཀོད་རྒྱུད་
འཛིན་ཞིང་བྲན་ལམ་ལུགས་སྤྱི་ཚོགས་ནང་གནས་པའི་ཞིང་བྲན་ཚོའི་ཡ་ང་བའི་
འཚོ་བ་དག་ཇི་བཞིན་དུ་མཚོན་པ་དང་།
ལར་སེམས་པ་བཟང་ཞིང་ཀུན་སྤྱོད་
ལེགས་པའི་བུ་མོ་ཡེ་ཤེས་མཁའ་འགྲོ་དང་མི་འདྲ་བའི་གསལ་སྒྲོན་ལགས་
པའི་དགེ་སྡིག་སྣང་བ་ཡེ་ནས་བྲལ་ཞིང་སྒེར་སེམས་ཁོ་ནའི་དབང་དུ་གྱུར་པའི་
བུད་མེད་བརྣབ་སེམས་ཅན་དེ་དང༌། བཀས་བཀོད་རྒྱུད་འཛིན་ཞིང་བྲན་
་ལགས་ཞེས་
14



གླང་མདུན་དཔལ་འབྱོར།
ལམ་ལུགས་ཀྱི་འགོ་བ་མདའ་དཔོན་དང༌། མི་དཔོན་ས་དབང་ལ་སོགས་པ་
ངན་རྒུ་ཚང་ཞིང་བྱོལ་སོང་དང་གཉིས་སུ་མེད་པའི་རིགས། རྐུན་ཇག་གི་ཚུལ་
དུ་གནས་པའི་ཚོང་པ་དབང་འདུས་ལ་སོགས་བརྩམས་བཞེངས་མི་སྣ་དུ་མའི་
གཟུགས་བརྙན་རྣམས་དངོས་གནས་ཇི་བཞིན་དུ་བཀོད་འབྲི་གནང་ཡོད་པ་ན།
ལོ་རབས་དྲུག་ཅུ་བ་མན་དུ་སྐྱེས་ཤིང་འཚར་བའི་སྐྱེ་བོ་བདག་དང་བདག་འདྲར་
དེང་དང་ཡོངས་སུ་མི་མཐུན་པའི་སྤྱི་ཚོགས་ཤིག་ངོ་སྤྲོད་གནང་ཡོད་ པ་ནི་་་
བརྩམས་ཆོས་དེའི་གྲུབ་འབྲས་ཡིན་པར་བསམས།
ཀློག་པ་པོ་ཁོ་བོ་ལྟར་ན། བོད་ཞི་བའི་བཅིངས་བགྲོལ་བཏང་ཚུན་ཐོན་
པའི་བོད་ཀྱི་སྒྲུང་གཏམ་རིང་གྲས་ཐོག་མ་བ《གཙུག་གཡུ》ཞེས་པ་དེས་མི་རབས་
གཅིག་གི་སྤྱི་ཚོགས་འཚོ་བའི་ལོ་རྒྱུས་ལྷུག་པོར་བརྗོད་པའི་མོད་ལ་བོད་ཀྱི་ཕུལ་
བྱུང་རྩོམ་རྩལ་རྒྱུན་འཛིན་གནང་བ་གང་ཞིག་དེང་རབས་ཀློག་པ་པོའི་བློ་དང་
འཚམ་པའི་རྩོམ་ཐབས་ཤིག་ངེད་ཚོར་བགོ་སྐལ་དུ་གནང་ཁར་ཡུལ་སྐད་ཀྱིས་
བཅིངས་པའི་ཚིག་འཁྲི་སྐམ་པོ་མེད་པས་ན་དེས་བོད་ཀྱི་དེང་དུས་རྩོམ་རིག་ལ་
སྐུལ་ལྕག་ཤུགས་ཆེ་ཐེབས་ཡོད་པས། མཁས་དབང་དོན་གྲུབ་རྒྱལ་གྱི《ལང་
ཚོའི་རྦབ་ཆུ》འམ《ཤ་དང་རུས་པའི་བརྩེ་དུང》སོགས་དང་གཉིས་སུ་མེད་པའི་
སྤྱི་ཚོགས་ཀྱི་ཕན་འབྲས་ཐོན་ཡོད། བོད་ཡིག་གི་སྒྲུང་གཏམ་འབྲི་མཁན་ཚོས
《གཙུག་གཡུ》ལས་དམངས་གཤིས་ལྡན་ལ་མཁས་ཕལ་གཉིས་ལ་བྲོ་མྱོང་ཡོད་
ཐོན་པའི་སྒྱུ་རྩལ་ཐབས་བཀོད་དེར་མཐོང་ཆེན་འཚལ་ཏེ། དཔེར་ན་་་་་་
བརྩམས་ཆོས་ཀྱི་མཇུག་བསྡུ་མཚམས་སུ“ཉམས་ཆུང་བུ་མོའི་སྒལ་པ། ། ས་
དང་རྡོ་ཡིས་མནན་ནས། །དབྱར་དགུན་སྟོན་དཔྱིད་མེད་པར། །ཉི་མ་ཕོག་
རྒྱུ་མི་འདུག ”ཅེས་པ་སོགས་ཀྱི་གཞས་ཚིག་དོན་དང་འབྲེལ་ཆགས་པ་དང༌།
“ ཀ་ཁ་སློབ་པའི་དུས་ནས་ལེགས་འདྲིས་པའི། ། ཁ་ཞེ་གཉིས་མེད་བརྩེ་བའི་
སྨོན་འདྲིན་ཅན། ། ག་དུས་མཇལ་བའི་ཉིན་ཞིག་ཨེ་ཡོང་སྙམ། ། ང་ནི་ཉིན་
15



ནགས་ཀློང་ཁུ་བྱུག་འདུ་གནས།
མཚན་ཀུན་དུ་སེམས་པ་གདུངས། ”ཞེས་པའི་ཀ་བཤད་ལ་སོགས་ཉན་ན་སྤྲོ་
བ་དང༌། “རྩུབ་པོ་ཤིང་ལ་མི་འགྲོ། འཇམ་པོ་བལ་ལ་མི་འགྲོ།” “ཁྱི་ཁོག་
སྤྲང་པོས་ལོན་ནས་རྒྱུག་པ་འཕྲེད་གཟེར”ཞེས་པ་སོགས་བོད་མིའི་གཏམ་དཔེ་
སྙིང་བཅུད་ཅན་དཔེ་རང་དོན་ལ་གནས་ཤིང་དམངས་ནས་བླངས་ཏེ་སྤྱི་ཚོགས་
རིམ་གྲས་ཀུན་ལ་སྤྲད་གནང་བ་འདི་གཅེས་སུ་སྣང་། །
16 -



ནགས་ཀློང་ཁུ་བྱུག་འདུ་གནས།
ཚེ་རིང་དོན་གྲུབ།
ངོ་སྤྲོད་མདོར་བསྡུས།
ཚེ་རིང་དོན་གྲུབ་ལགས་ནི། 1961ལོའི་ཟླ་བཅུ་བར་མཚོ་སྔོན་ཞིང་
ཆེན་རྨ་ལྷོ་སོག་རྫོང་དུ་འཁྲུངས། 1974ལོ་ནས1982ལོའི་བར་དུ་སློབ་ཆུང་
དང་དམའ་འབྲིང་མཐོ་འབྲིང་བཏོན། བྱ་བར་ཞུགས་རྗེས་སློབ་འབྲིང་དགེ་
རྒན་དང་ཁྲིམས་འཛིན་དྲུང་ཡིག དེབ་ཐེར་སྒྲིག་འབྲི་སོགས་ཀྱི་ལས་ཀའི་
ཞོར་དུ་བོད་རྒྱ་ཡིག་རིགས་གཉིས་ཀྱི་ལམ་ནས་སྒྲུང་གཏམ་ཡིག་འབྲུ་ཁྲི་ཚོ་བརྒྱ་
ལྷག་ཡོད་པ་སྤེལ། བརྩམས་ཆོས་ སྐོར་ཞིག་ལ་ཞིང་ཆེན་ཕྱི་ནང་དང་རྒྱལ་
ཡོངས་ཀྱི་རྩོམ་རིག་བྱ་དགའ་ཐོབ་པ་དང་། སོག་པོ་དང་དབྱིན་ཇི། སེའུ་
ཏེན། རྒྱ་ནག་སོགས་ཀྱི་ཡི་གེར་བསྒྱུར་ཡོད་པ་མ་ཟད་སློབ་གྲྭ་ཆེན་མོ་ཁག་
ཅིག་ གི་རྩོམ་རིག་བསླབ་དེབ་དང་རྩོམ་བཏུས་སྣ་ཚོགས་ནང་ བདམས་ཡོད།
བརྩམས་ཆོས་གཙོ་བོ《ཚེ་རིང་དོན་གྲུབ་ཀྱི་སྒྲུང་ཐུང་བདམས་བསྒྲིགས》དང《ཚེ་
རིང་དོན་གྲུབ་གྱི་སྒྲུང་འབྲིང་ཕྱོགས་བསྒྲིགས》སྒྲུང་རིང《 མེས་པོ》དང《 སྨུག་
པ》《རླུང་དམར་འུར་འུར》སོགས་ཡོད། ད་ལྟ་ ཁོང་གིས་རྨ་ལྷོ་རྫོང་ཡིག་་
ཚགས་ཁང་དུ་ཕྱག་ལས་གནང་།
18



ཚེ་རིང་དོན་གྲུབ།
ང་རང་ཤེས་མེད་ཚོར་མེད་ངང་ནས་གསར་རྩོམ་ལས་ལ་ཞུགས།
ཚེ་རིང་དོན་གྲུབ།
འ
ལོ་འགའི་རིང་ལ་ལས་ཞོར་དུ་སྒྲུང་གཏམ་འགའ་རེ་བྲིས་པ་ན་ངོ་ཤེས་མི་
ཤེས་ཀྱི “རྩོམ་གྲོགས”ཚོས་བསྟོད་བསྔགས་བྱས་ཏེ་གནམ་ལ་བཞག་ནས་ས་ལ་
འབབ་ཐབས་མེད་པ་ཞིག་བཟོས་པ་དང་། ལྷག་པར་དུ་ན་ནིང་དོ་ཚིགས་དྲིན་
ཆེན་འགའ་རེའི་རོགས་རམ་འོག་ཏུ་བསྟུད་མར་སྒྲུང་གཏམ་ཕྱོགས་བསྒྲིགས་
དེབ་གཉིས་པར་སྐྲུན་འགྲེམ་སྤེལ་བྱས་རྗེས་བརྙན་འཕྲིན་དང་ཚགས་པར་་་་
སོགས་གསར་འགྱུར་ལས་ཁུངས་ཀྱིས་བཅར་འདྲི་བྱས་ཤིང་། ད་རུང་ཆེད་
བསྒྲིགས་ལེ་ཚན་བཟོ་རྒྱུའི་རེ་བ་བཏོན་པ་སོགས་ཀྱིས་རང་གི་ཕྲག་པའི་ཁུར་བོ་
ཇེ་ལྗིད་དུ་སོང་ནས་སྨྱུ་གུ་ཤོག་བུའི་སྟེང་ལ་འཇོག་མི་ཕོད་པར་གྱུར་ཏེ་སྒྲུང་
གཏམ་ རིང་པོ《མེས་པོ》ཡང་རྩོམ་སྒྲིག་ཁང་ནས་ཕྱིར་བླངས་ཏེ་ཡང་བསྐྱར་
བསམ་བློ་གཏོང་དགོས་པ་བྱུང་། འོན་ཀྱང་ཞིབ་འདང་རེ་བརྒྱབ་ན་ད་ནི་གང་
ལྟར་བླུན་པོས་རང་མཚང་བརྟོལ་ཟིན་པས་སྔར་བཞིན་རངཀླགི་ལམ་དུ་མི་འགྲོ་
ཀ་མེད་རེད།
1961ལོའི་ཟླ་བཅུ་བར་ང་རང་རྨ་ཆུའི་ལྷོ་རྒྱུད་ཀྱི་རྩྭ་ཐང་དུ་སྐྱེས། ཨ་མ་
ནི་བོད་རིགས་ཡིན་པའམ་མ་མཐའ་ཡང་བོད་ཀྱི་ཁྲག་རྒྱུད་ཡོད་པའི་འབྲོག་མོ་
ཞིག་ཡིན་པ་དང་ཨ་ཕ་ནི་ལག་རྩལ་ཅུང་མཐོ་ལ་བོད་སྐད་མ་གཏོགས་སྨྲ་མི་ཤེས་
པའི་སོག་རིགས་མགར་བ་ཞིག་ཡིན། ཁོང་གིས་དངོས་སུ་མི་གསོད་མ་མྱོང་
19 -



ནགས་ཀློང་ཁུ་བྱུག་འདུ་གནས།
འ
དང་གཞན་གྱིས་ཁོས་བཟོས་པའི་མེ་མདའ་དང་རལ་གྲིས་མི་རྟ་མང་པོ་བསད་
མྱོང་ཟེར་ནས་ཚེ་གང་བོར་མ་ཎི་དུང་ཕྱུར་གཅིག་ལྷག་བཏོན། ང་རང་ལོ་ན་
ཧ་ཅང་ཕྲ་བའི་དུས་ནས་བཟུང་ཨ་ཕའི་ལག་རོགས་པ་བྱས་ཏེ་དཀའ་སྡུག་གང་
མང་མཐོང་། ང་ཚོའི་མགར་ཁར་ཡོང་མཁན་ཧ་ཅང་མང་ལ། དེ་ཚོའི་ཁྲོད་
ན་བཅིངས་ འགྲོལ་ སྔོན་ གྱི་ རྐུན་ མ་ དང་ བཅིངས་ འགྲོལ་ རྗེས་ ཀྱི “ ཇག་ པ”།
སྤོབས་པ་ཆེ་བའི《 གེ་སར་སྒྲུང》བཤད་མཁན། མཱ་ཇག་གི་དམག་མི་གྲངས་
མེད་བསད་མྱོང་བའི་དཔའ་བོ། སྙིང་རྗེ་སྤུ་ཙམ་ཡང་མེད་པའི་གསར་བརྗེ་ཨུ་
ཡོན་ལྷན་ཁང་གི་ཀྲུའུ་རིན། ལུས་ཀྱི་དབང་རྩ་ཡོངས་རྫོགས་འདོད་རྔམ་གྱིས་
གྲུབ་པའི་དཔོན་པོ་སོགས་ཡོད། མི་དེ་དག་གམ་དེ་ཚོས་བཤད་པའི་གཏམ་
རྒྱུད་ནི་རྗེས་སུ་ཤེས་མེད་ཚོར་མེད་ངང་ངའི་སྒྲུང་གཏམ་ནང་གི་ མི་སྣ་དང་
འཛད་མཐའ་མེད་པའི་གསར་རྩོམ་གྱི་རྒྱུ་ཆར་གྱུར།
1974ལོའི་ཉིན་ཞིག་ལ་ཕུ་བོས་ང་རང་གློ་བུར་དུ་རྫོང་སློབ་ཆུང་ནང་
བསྐྱལ་བ་དང༌། 1979ལོར་དམའ་འབྲིང་མཐར་ཕྱིན་རྗེས་བྱ་བར་ཞུགས་་
ནས་ཟླ་ཕོགས་ལེན་པའི་གོ་སྐབས་བཟང་པོ་གཡུག་སྟེ་རྨ་ལྷོ་ཁུལ་མི་རིགས་དགེ་
ཐོན་སློབ་གྲྭར་སོང་ནས་རྒྱ་བོད་ཡིག་རིགས་གཉིས་ལ་སྦྱངས་བརྩོན་བྱས་པ་དང་།
རིམ་བཞིན་ལྗང་བུ(ད་ལྟའི་སྙན་ངག་པ་མིག་ཤེལ་ཅན་དེ)དང་མཛའ་བརྩེ་གཏིང་
ཟབ་ཆགས། ལྗང་བུ་ང་ལས་ལོ་གཉིས་ཆུང་ནའང་ང་ལས་ལོ་རིམ་གཅིག་མཐོ་
བ་དང༌། ཁོ་རང་གིས་སློབ་མཐར་མ་ཕྱིན་གོང་ནས་བོད་ཡིག་བརྩམས་ཆོས་
སྤེལ་བཞིན་ཡོད། ཤེས་མེད་ཚོར་མེད་ངང་ང་ལའང་ཁོའི་ཤན་ཤུགས་ཐེབས་
ཏེ《བཀྲ་ཤིས་ གཉེན་ སྒྲིག》ཅེས་ པའི་ སྒྲུང་ཐུང་ཞིག་བྲིས་ནས་ ཁོ་ ལ་ བསྟན།
ཁོས་སྒྲུང་གཏམ་འདིའི་བརྗོད་བྱ་གཙོ་བོར་སྐྱོན་བརྗོད་དྲག་པོ་བྱས་མྱོང་ནའང་
ངས་ཁོའི་མཛུབ་སྟོན་སྣང་མེད་དུ་བཞག་སྟེ་སྒྲུང་གཏམ་འདི《བོད་ཀྱི་རྩོམ་རིག་
སྒྱུ་རྩལ》སྟེང་སྤེལ། རྒྱུ་མཚན་ནི་སྐབས་དེར་ངའི་ཕུགས་
བརྗོད་བྱ་
ས་བ་
བསམ་ནི“བ
20



ཚེ་རིང་དོན་གྲུབ།
གཙོ་བོ”མ་ཡིན་པར་རང་གི་མིང་ཡིག་དུས་དེབ་དང་ཚགས་པར་སྟེང་དགོད་རྒྱུ་
དེ་ཡིན། བསམ་ཡུལ་ལས་འདས་པ་ནི་སྒྲུང་གཏམ་འདི་ལ《བོད་ཀྱི་རྩོམ་རིག་
སྒྱུ་རྩལ》གྱི1982-1983ལོའི་བརྩམས་ཆོས་དཔྱད་བསྡུར་ཁྲོད་རིམ་པ་གཉིས་
པའི་བྱ་དགའ་ཐོབ། ཡིན་ནའང་རིང་པོ་མ་འགོར་བར་སྒྲུང་ཐུང་འདི་ནི་རང་
གི་གསར་རྩོམ་བགྲོད་ལམ་སྟེང་གི་ནག་ཐིག་ཅིག་ཡིན་པ་གསལ་བོར་རྟོགས་པ་
དང་མཉམ་དུ་ང་རང་ཤེས་མེད་ཚོར་མེད་ངང་ནས་གསར་རྩོམ་གྱི་ལས་ལ་ཞུགས།
1982ལོར་ ཕ་ཡུལ་དུ་ལོག་ནས་སློབ་འབྲིང་དགེ་རྒན་གྱི་འགན་ཁུར་
སྐབས། རང་གིས་སྔར་གྱི་དགེ་རྒན་དང་སྐབས་དེའི་འགོ་ཁྲིད། མཁྱེན་རྒྱ་
རབ་ཏུ་ཡངས་པའི་ཞིབ་འཇུག་སློབ་མ་དཀོན་མཆོག་དོན་གྲུབ་དང་རྩོམ་པ་པོ་
གྲགས་ཅན་རྡོ་རྗེ་ཚེ་བརྟན་རྣམ་གཉིས་ཀྱི་མཛུབ་སྟོན་འོག་ཏུ་རྒྱལ་ཁབ་སོ་སོའི་
ཕུལ་བྱུང་བརྩམས་ཆོས་འབོར་ཆེན་བཀླགས། 1983ལོར《གཞོན་ནུའི་རང་
སྒྲ་དབྱར་གྱི་རྔ་གསང》ལ《བོད་ཀྱི་རྩོམ་རིག་སྒྱུ་རྩལ》གྱི 1982-1983ལོའི་
བརྩམས་ཆོས་དཔྱད་བསྡུར་ཁྲོད་རིམ་པ་དང་པོའི་བྱ་དགའ་ཐོབ། ཅང་མ་
འགོར་བར་སྒྲུང་གཏམ་འདི་གཞན་གྱིས་རྒྱ་ཡིག་ལ་བསྒྱུར་ཏེ《མི་རིགས་རྩོམ་
རིག》སྟེང་སྤེལ། 1984ལོར་སྒྲུང་གཏམ་འདི་ལ་མཚོ་སྔོན་ཞིང་ཆེན་གྱི་རྒྱལ་
ཁབ་དབུ་བརྙེས་ནས་ལོ་འཁོར་སོ་ལྔ་ལོན་པའི་རྩོམ་རིག་སྒྱུ་རྩལ་བརྩམས་ཆོས་
དཔྱད་བསྡུར་ཁྲོད“ཕུལ་བྱུང་བྱ་དགའ”ཐོབ་པ་དང༌། བྱ་དགའ་སྤྲོད་པའི་
ཚོགས་ཆེན་སྟེང་བོད་ཀྱི་དེང་རབས་རྩོམ་རིག་གི་སྲོལ་འབྱེད་པ་སྐུ་ཞབས་དོན་
གྲུབ་ རྒྱལ་ ངོ༌ ཤེས་ ཤིང་ ཁོང་ གིས་ བསྟོད་ བསྔགས་ དང༌ སྐུལ་ འདེད་ གནང༌།
1985ལོར་སྒྲུང་གཏམ་འདི་ལ་ཞིང་ལྗོངས་ལྔའི་བོད་ཀྱི་རྩོམ་རིག་དཔྱད་བསྡུར་
ཁྲོད་རིམ་པ་དང་པོའི་བྱ་དགའ་ཐོབ།
1986ལོ་ནས་ བཟུང་ ཕ་ཡུལ་ དུ་ ཁྲིམས་ འཛིན་ སྡེ་ ཁག་དང༌ གཞི་ རིམ།
དེབ་ཐེར་རྩོམ་འབྲི་སོགས་ལས་ཁུངས་སུ་བྱ་བ་བསྒྲུབས་པས་མཐོང་ཐོས་ཇེ་མང་
21



ནགས་ཀློང་ཁུ་བྱུག་འདུ་གནས།
དུ་སོང་བ་ དང་མཉམ་དུ་གསར་རྩོམ་གྱི་ཁྱབ་ཁོངས་ཀྱང་ཇེ་ཆེར་སོང་ཞིང༌།
ལྷག་པར་དུ་གཞི་རིམ་ནས་དཔོན་ཆུང་ཞིག་གི་འགན་ཁུར་སྐབས་འབྲོག་པ་ཞིག་
གིས་ཧ་ཅང་གསང་སྟབས་ཀྱིས“དཔོན་པོ་དབང་ཅན་དང་བླ་གྲྭ་ངོ་ཆེན། སྡེ་
དཔོན་ཕེར་བོ་སོགས་མཉམ་འབྲེལ་བྱས་ནས་ཆོས་ལུགས་ཀྱི་འབུལ་བསྡུ་སྣ་་
ཚོགས་ཀྱིས་ང་ཚོར་དངོས་གནས་དབུགས་གཏོང་དབང་མི་སྟེར་བ་དང་མགོ་
དགྱེ་རུ་མི་འཇུག”ཅེས་ངུ་ལ་ཁད་ཀྱིས་གཏུག་བཤེར་བྱས་མྱོང་བ་དེ་ངས་ནམ་
ཡང་བརྗེད་མི་སྲིད་ལ། ངའི་མཐའ་འཁོར་གྱི་མི་རྣམས་ནི་མཐོང་རེག་ཡོད་
པའི་འཇིག་རྟེན་འདི་ལས་མཐོང་རེག་བྲལ་བའི་འཇིག་རྟེན་གཞན་ཞིག་གི་ཆེད་
དུ་འཚོ་བཞིན་ཡོད་པར་སྔར་ལས་ལྷག་པའི་ར་སྤྲོད་ཐོབ་པ་འདི་ཤེས་མེད་ཚོར་
མེད་ངང་ཕ་
ཕལ་ཆེར་ངའི་བརྩམས་ཆོས་ཡོངས་ཀྱི་བརྗོད་བྱ་གཙོ་བོར་འགྱུར་་་
བཞིན་ཡོད་པ་འདྲ་སྟེ། བོད་ཀྱི་རྩོམ་རིག་དཔྱད་བརྗོད་པ་བདེ་སྐྱིད་འཚོས
“ ཚེ་རིང་དོན་གྲུབ་ཀྱི་སྒྲུང་གཏམ་འཇིག་རྟེན་ནི་གདངས་དབྱངས་ལྗིད་ཅིང་
དམའ་བའི་སྐྱོ་གར་མཁའ་དབུགས་ཁྲོད་ནོར་འཁྲུལ་གྱི་དད་མོས་དབང་གིས
བཟོས་པའི་མི་ཚེའི་སྐྱོ་སྡུག་རེ་རེ་འཁོར་སྐྱོད་བྱེད་ཀྱིན་ཡོད་ལ། སྐྱོ་སྡུག་དེ་
དག་ཀྱང་རང་འདོད་ཀྱིས་རང་ཉིད་བློས་གཏོང་བ་ཞིག་ཡིན་པ་འདྲ། རྩོམ་པ་
པོའི་དམིགས་ཡུལ་ནི་འདི་འདྲའི་ཁྱད་པར་ཅན་གྱི་མཛེས་དཔྱོད་བརྩེ་དུང་སྟེ་
སྡུག་བསྔལ་གྱི་མདུན་དུ་མི་རྣམས་ཀྱི་ལྷན་སྐྱེས་ཀྱི་སེམས་འགུལ་དང་ལྷོད་་་་་
འཇགས་ཀྱི་བསམ་བློ་གཏོང་དུ་བཅུག་སྟེ་ཆོས་ལུགས་དང་རང་ཉིད་ལ་ཡང་དག་
པའི་ངོས་འཛིན་བྱེད་དུ་འཇུག་རྒྱུ་དེ་རེད”(1996ལོའི《བོད་ཀྱི་རྩོམ་རིག》དེབ་ལྔ་
བར་གསལ།)
དེ་ལྟར་ང་རང་ནི་ཤེས་མེད་ཚོར་མེད་ངང་གསར་རྩོམ་གྱི་ལས་ལ་ཞུགས་པ་
ཡིན་པས་གསར་རྩོམ་གྱི་ཉམས་མྱོང་དང་མན་ངག་སོགས་ཅི་ཡང་བཤད་རྒྱུ་མེད་
པ་འདིར་ཀློག་མཁན་གྱིས་བཟོད་སྒོམ་གནང་རོགས། །
22



ཚེ་རིང་དོན་གྲུབ།
རྩོམ་པ་པོའི་འགན་ཁུར་ལས་འཕྲོས་ཏེ་ཚེ་རིང་
དོན་གྲུབ་དང་ཁོའི་སྒྲུང་གཏམ་གླེང་བ།
མགོན་པོ་སྐྱབས།
སྤྱིར་བཏང་མི་ཞིག་རྩོམ་པ་པོ་རུ་གྱུར་པ་དང་རྩོམ་ཞིག་ངག་གི་སྒྱུ་རྩལ་དུ་
འཇོག་རིགས་པ་ལ་ཆ་རྐྱེན་དང་གྲུབ་ཆ་མང་ཡང་། རང་གི་ལྟ་བ་དང་དྲན་
སྣང་། དགའ་སྡུག་དེར་སྤྱི་ཚོགས་དོན་སྙིང་ཅི་ཞིག་ཡོད་པ་དང་། དེ་དང་སྤྱི་
ཚོགས་སྟེང་གི་ཀློག་པ་པོའི་བར་འབྲེལ་བ་ཅི་ཡོད་དང་། དེས་ཀློག་པ་པོར་
དགོས་པ་ཅི་འབྱུང་ངམ་ཤུགས་རྐྱེན་ཅི་ཐེབས་བཅས་ཐད་ངེས་པར་བསམ་བློ་
གཏོང་དགོས། མ་མཐའ་ཡང་རྩོམ་པ་པོ་ཚད་ལྡན་ཞིག་ལ་ངེས་པར་འདིའི་
ཕྱོགས་ཀྱི་ཁྲེལ་གཞུང་གི་འདུ་ཤེས་ཡོད་དགོས། འདི་ནི་རྩོམ་པ་པོ་ལ་འཛོམས་
དགོས་པའི་ཆ་རྐྱེན་མེད་དུ་མི་རུང་བ་ཞིག་ཡིན་ལ། བརྩམས་ཆོས་ལ་ཀློག་འོས་
ཀྱི་རིན་ཐང་ཡོད་མེད་ཀྱི་གཙོ་གནད་ཅིག་ཀྱང་ཡིན་པས། རྩོམ་པ་པོ་དང་ཀློག་
པ་པོའི་འབྲེལ་བའི་རྨང་གཞི་ཐོག་མ་ཡང་ཡིན། སྤྱི་ཚོགས་འཚོ་བ་མཚོན་པར་
བྱེད་སྐབས། ཡ་ རབས་ཀྱི་རྒྱབ་རོགས་དང་མ་རབས་ཀྱི་གདོང་འགོག་ཏུ་
ལངས་ཏེ་སྤྱི་ཚོགས་ཡར་ཐོན་ལ་བསམ་བློ་གཏོང་བ་ནི་རྩོམ་པ་པོའི་ཆེས་རྩ་བའི་
འགན་ཁུར་ཞིག་ཡིན་ལ། རྩོམ་པ་པོའི་ཀུན་སྤྱོད་ལེགས་མིན་གྱི་གཞལ་བྱེད་
ཚད་གཞི་ཞིག་ཀྱང་ཡིན། ཚེ་རིང་དོན་གྲུབ་ཀྱིས་བརྗོད་བྱའི་བདམས་གསེས་
དང་འབྲི་ཐབས་རྩོམ་སྟངས་སོགས་ཐད་ནས་ཀྱང་ཕྱོགས་འདིར་ཧ་ཅང་
23



ནགས་ཀློང་ཁུ་བྱུག་འདུ་གནས།
གཙིགས་མཐོང་བྱས་ཡོད། འགན་ཁུར་གྱི་འདུ་ཤེས་འདིའི་རྐྱེན་གྱིས་ཁོའི་
རྩོམ་གྱི་བརྗོད་བྱ་ནི་རང་དང་ཀློག་པ་པོ་ཐུན་མོང་འཚོ་གནས་ཀྱི་སྤྱི་ཚོགས་ཁོར་
ཡུག་དེ་དམིགས་གཞིར་བྱས་ཐོག་ཀློག་པ་པོ་རྣམས་ཀྱི་འཚོ་གནས་དང་བདེ་སྡུག་
གི་ཕྱོགས་ལ་བསམ་གཞིགས་གཟབ་ནན་བྱས་པ་ལས་བྱུང་བའི་འཆར་སྒོ་དག་
ཡིན་ལ། དེ་ཡང་ཁོར་ཡུག་དེར་འཚོ་བའི་མི་མང་ཤོས་ཀྱིས་གོ་ཅི་ཐུབ་ ཏུ་
འབད་དེ་རྩོམ་ལུས་ཅུང་གོ་བདེ་བ་སྒྲུང་གཏམ་གྱི་རྣམ་པ་དང་ཚིག་སྦྱོར་གོ་བདེ་
བ་ཕལ་སྐད་དང་མཐུན་པ་སྤྱད་ཡོད་པ་ནི་ཁོའི་རྩོམ་སྤྱིའི་ཁྱད་ཆོས་ཤིག་ཏུ་སྣང་།
གོང་ བཤད་ ལྟར་ ཡ་ རབས་དང་ ཡོན་ ཏན་ གཟེངས་ སུ་ བསྟོད་པ་ དང༌།
མ་རབས་དང་ནོར་སྐྱོན་སུན་འབྱིན་བྱེད་པ་ནི་རྩོམ་པ་པོའི་འགན་ཁུར་གལ་ཆེན་
ཞིག་ཡིན། དེ་ལས་ཀྱང་མ་རབས་དང་ནོར་སྐྱོན་ལ་སུན་འབྱིན་བྱེད་པ་ནི་སྒྱུ་
རྩལ་གྱི་གཟུགས་སུ་བཞེངས་པའི་སྣང་ཚུལ་དེ་དང་མཚུངས་པའི་མི་ཡོད་སྲིད་
པའི་མཚང་ལ་ཕོག་ཐུག་འབྱུང་བས། འགན་ཁུར་གྱི་འདུ་ཤེས་ཤིན་ཏུ་ཆེ་བའི་
རྩོམ་པ་པོས་མ་གཏོགས་ཁུར་དུ་ལེན་མི་སྤོབས། ཚེ་རིང་དོན་གྲུབ་ནི་འདི་ལྟ་
བུའི་རྩོམ་པ་པོ་ཞིག་སྟེ། ཁོང་གི་སྒྲུང་གཏམ་ ཕལ་ཆེར་སྤྱི་ཚོགས་ཀྱི་ཡར་ཐོན་
ལ་གེགས་རྐྱེན་བྱེད་པའི་གོམས་སྲོལ་རྙིང་བ་དང་། རང་གི་ཐོབ་ཐང་དང་ཁེ་
དབང་སྲུང་སྐྱོབ་བྱེད་མི་ཕོད་པའི་སྡར་མ། མི་དམངས་ཀྱི་དད་སེམས་ལ་རང་
མཁོའི་རྐང་སྟེགས་འཆའ་བའི་ཧམ་པ་ཅན། “ལྕགས་ཀྱི་ཁ་ཕོར”སྒྱིད་ལུག་
གིས་འཛིན་པའི་ལས་བྱེད་པ། ཁྲིམས་ལུགས་ལ་རྡོག་རྫི་གཏོང་བའི་ཁྲིམས་
འཛིན་པ་སོགས་ཐ་མལ་ལུགས་འགལ་ལ་མདུང་རྩེ་གཏད་ཡོད།
དུས་རབས་འདིའི་ལོ་རབས་བརྒྱད་ཅུ་བ་ནས་བཟུང“རིགས་གསར”གྱི་
གོད་ཆག་ཆེན་པོ་མྱངས་པའི་ཀྲུང་གོ་རྒྱལ་ཁབ་འདིར་བཅོས་སྒྱུར་སྒོ་འབྱེད་དང་
དཔལ་འབྱོར་འཛུགས་སྐྲུན་གྱི་ཇུས་ ཐབས་ལག་ཏུ་བསྟར་བས། བོད་ཡུལ་
འདི་ཡང་འཕེལ་རྒྱས་ཀྱི་ཕྱོགས་སུ་གོམ་པ་རིམ་གྱིས་སྤོ་འགོ་བརྩམས་ལ། སྲིད་
24



ཚེ་རིང་དོན་གྲུབ།
ཇུས་ཀྱི་གུ་ཡངས་དང་སྒྲིག་སྲོལ་གྱི་སྒྱུར་འགོད། ལས་གནད་ཀྱི་བརྗེ་སྤོར་དང་
སྦྲགས་ཏེ་ཡང་དག་མ་ཡིན་པའི་གནས་ཚུལ་དང་སྣང་ཚུལ་མང་པོས་ཀྱང་མགོ་བོ་
དགྱེས་ཤིང་མྱུ་གུ་འབུས་འགོ་བརྩམས་ལ། ཚེ་རིང་དོན་གྲུབ་ཀྱི་རྩོམ་གྱི་བརྗོད་
བྱ་ཡང་ཏག་ཏག་དེ་ནས་འགོ་བརྩམས།
དུས་འདི་ནས་བཟུང་། ཚན་རིག་ལག་རྩལ་གྱི་དངོས་ཕན་རང་བཞིན་
ཆེ་ནས་ཆེ་རུ་སོང་བས་སྤྱི་ཚོགས་འཕེལ་རྒྱས་ཀྱི་གོམས་སྟབས་ཀྱང་ཇེ་མགྱོགས་སུ་
སོང་། ཡིན་ན་ཡང་དེང་རབས་ཚན་རིག་དང་རྒྱང་ཐག་རིང་བའི་མཐོ་སྒང་བ་
རྣམས་སྔོན་ཐོན་ས་ཁུལ་དང་རྒྱང་ཐག་རིང་ནས་རིང་དུ་སོང་ལ། དེ་ཡི་རྒྱུ་
མཚན་ཡང་དེང་རབས་ཀྱི་སྤྱི་ཚོགས་ཁོར་ཡུག་དང་བསྟུན་པའི་འདུ་ཤེས་ཞན་
པའམ་ཡང་ན་དེང་རབས་སྤྱི་ཚོགས་ཀྱི་འཕེལ་འགྲོས་དང་མི་མཐུན་པའི་གོམས་
སྲོལ་གྱི་འཆིང་བས་རྐང་ལག་བསྡམས་ཏེ་སེམས་ཁོང་གུ་དོག་པོ་ཡིན་ཚུལ་རྟོགས་
ནས། སྲོལ་རྙིང་འཕེལ་རྒྱས་ཀྱི་གེགས་སུ་གྱུར་པ་སུན་འབྱིན་པའི་རྩོམ་དཔེར་
ན། 《ལེགས་ཉེས་འབྱེད་པའི་གཏན་ཚིགས》དང《མེད》《རེ་ཆད》《ཆུ་
རྐྱལ》《 ཅ་ནེ》ལྟ་བུ་སྤེལ།
དུས་འདི་ནས་བཟུང་ཆོས་ལུགས་དད་མོས་ཀྱི་རང་དབང་ལོ་ངོ་སུམ་ཅུ་
ལྷག་ལ་ཤོར་བའི་དད་ལྡན་རྣམས་དད་སྐོམ་དྲག་པོས་དེད་དེ“བསྲེག་བཅད”
དཔྱད་པ་མེད་ པར་གང་བྱུང་དུ་གུས་དད་ཀྱི་རྦ་རླབས་ཆེ་རུ་མཆེད་པ་དེས།
དཔལ་འབྱོར་གྱི་ཧམ་ཁེ་གཉེར་བའི་མི་སྣ་སྐོར་ཞིག་ལ་འབྱོར་ཕྱུག་རྒྱས་པའི་གོ་
སྐབས་ལེགས་པོ་བྱིན་པས། ཆོས་ལ་ཁ་གཡར་ཞིང་རྒྱུ་ལ་ སེམས་གཏད་པ།
བསྟན་པའི་རྩ་བ་འདུལ་ཁྲིམས་ལ་རྡོག་རྫི་གཏོང་བཞིན་ཐར་བ་ལ་ཐོད་བརྒལ་
བྱེད་པ། བསྟན་པ“བཤད་སྒྲུབ”ཀྱིས་མི་སྤེལ་བར་ལྷ་མཐོང་འདྲེ་བཏུལ་གྱིས་
ཡ་མཚན་སྤེལ་བ། “ལམ་གྱི་བདེན་པ་བསྟན་པས”མི་འདྲེན་པར་ལག་གི་རྒྱུ་
ནོར་བླངས་ཏེ་འདྲེན་པ་མང་དུ་བྱུང༌། དེ་ལྟ་བུའི་སྐྱོན་མཚང་སུན་འབྱིན་གྱིས་
25



ནགས་ཀློང་ཁུ་བྱུག་འདུ་གནས།
དད་ལྡན་ལ་དོགས་ཟོན་སློང་བ་དཔེར་ན《 ལྷ་བ་འདྲེ་སྟོན》དང《རྩེ་ཆུས་ཁྲེལ་
དགོད་བྱེད་བཞིན》《 ཡུགས་མོ》《གཏེར་བདག་སྦྱིན་པ》《Dསྡེ་བའི་ཀླན་ཀ》
《འདྲེ》《ཤི་གསོན》སོགས་ལྟ་བུ་ཡིན་ལ། ཁོའི་སྒྲུང་གཏམ་ནང་གི་ཨ་ལགས
“འབྲོང”ཞེས་པ་ནི་འདིའི་ཕྱོགས་ཀྱི་མཚོན་དཔེ་རེད། ཁོའི་སྒྲུང་གཏམ་དེ་
དག་གི་ཁྲོད་དངོས་གཙོ་སྨྲ་བའི་ལྟ་བ་བཟུང་སྟེ་མི་རྣམས་མི་ཚེ་ལ་གཅེས་ཤིང་
ཚན་རིག་ལ་བརྟེན་དགོས་པའི་འབོད་པ་བཏང་བར་མ་ཟད། ཆོས་པ་ཞིག་གི་
ངོས་ནས་བཤད་ན་ཡང་བསམ་གཞིགས་ཀྱི་རིན་ཐང་མི་ཆུང་བའི་དྲི་བ་མང་དུ་
བཏོན་ཡོད།
ཡང་དུས་འདི་ནས་བཟུང་། རང་ཉིད་འབྱོར་མེད་ཡིན་པ་སྟེ་དཔལ་
འབྱོར་གྱི་དབུལ་ཕོངས་དེ་ཆབ་སྲིད་ཀྱི་གོ་ས་སྙེག་བྱེད་ལག་ཆར་བྱེད་པའི་འདུ་
ཤེས་ལ་འགྱུར་ལྡོག་བྱུང་སྟེ། སྲིད་འཛིན་འགོ་ཁྲིད་མི་ཉུང་བ་ཞིག་གི་ཁྲོད་ཀྱང་
རང་གི་ཆབ་སྲིད་ཀྱི་གོ་ས་དེ་རང་ཉིད་ལ་འབྱོར་ཕྱུག་སྤེལ་བྱེད་ལག་ཆར་བྱེད་
པའི་སྲོལ་ལུགས་ཕྱིན་ཅི་ལོག་པ་གཞན་ཞིག་གི་འགོ་འབུས་པས། གོ་ཐོབ་དང་
དངུལ་ལོར་ལ་ཧམ་སེམས་ལངས་ཤིང་། གོ་ཐོབ་ཀྱིས་རང་འབྱོར་སྤེལ་བ་དང་
རང་འདོད་སྒྲུབ་པ། དངུལ་ལོར་གྱིས་གོ་ཐོབ་བསླུ་བ། རྒྱུ་ནོར་ལ་རང་
དབང་དང་བརྩེ་དུང་འཚོང་བའི་རླུང་ནག་མཆེད། ཕྱོགས་འདིའི་སུན་འབྱིན་
ལ་དམིགས་ཏེ《 ཟླ་འོད་འོག་གི་ཟློས་གར》དང《 གྱང་ཁའི་རྩྭ》《བདུད་རྩི་ཕྱིར་
སླེབས་པ》《ཧཱ་པ》《ལང་ཚོ་མའི་མིག་ཆུ》སོགས་ལྟ་བུ་བྲིས།
གོང་མཚོན་ཆོས་ལུགས་དང་སྲོལ་རྙིང་། ལྐོག་ཟ་ཧམ་འཕྲོག་སོགས་་
ཚུལ་མིན་གྱི་སྤྱོད་སྟངས་དབང་དུ་ཉམས་ཉེས་བྱུང་ཞིང་རང་དབང་ཤོར་ཏེ་ཅི་བྱ་
གཏོལ་བྲལ་དུ་གྱུར་པའི་ཉམ་ཆུང་དང་། ཡང་ན་མི་ལུས་དང་བརྩེ་དུང་གི་
རང་དབང་བརྩོན་གཉེར་མི་ཕོད་པའི་སྒྱིད་ལུག་ཅན། མདུན་ལམ་ལ་བསམ་
གཞིགས་མེད་པའི་མིག་རྒྱང་ཐུང་བ་ཅན། ཚུལ་མིན་ལ་བཟོད་སྒོམ་བསྟེན་
26



ཚེ་རིང་དོན་གྲུབ།
པའི་སྡར་མ་དག་ལ་སྙིང་རྗེ་དང་ཁོང་ཁྲོ་སྦྲགས་ཤིང་ཟུར་ཟ་དང་སྐུལ་འདེད་
སྦྲགས་མའི་སྒོ་ནས་འབད་འཐབ་ཀྱི་ཁ་ཕྱོགས་དང་སྤོབས་པ་སྐྱེད་པར་བསྐུལ་བ་
ལ་དཔེར་ན《གཞོན་ནུའི་རང་སྒྲ་དབྱར་གྱི་རྔ་གསང》དང《སྣ་ར》《ཁེར་རྐྱང》
《ར་ལོ》ལྟ་བུ་ཡིན།
གོང་གསལ་གྱི་དཔྱད་པ་ཟུར་ཙམ་འདི་ལ་
་ལས་ང་ཚོས་ཚེ་རིང་དོན་གྲུབ་ཀྱི་
རྩོམ་པའི་ཀུན་སྤྱོད་ཀྱི་ཡ་རབས་དང་འགན་ཁུར་གྱི་འདུ་ཤེས་ཤུགས་དྲག་ཅིག་
མཐོང་ཐུབ་པ་མ་ཟད། ཁོང་གིས་དབང་ཆེན་དང་སྟོབས་ལྡན་གྱི་ཚུལ་མིན་
དང་བཙན་ཤེད་ལའང་འུད་བསྟོད་དང་ངོ་སོས་མགོ་བོ་མི་དུད་ལ། ཉམ་ཆུང་
དང་ཉེས་མེད་ལ་ཐུབ་ཚོད་དམ་རྒྱང་བཀྱེད་མི་བྱེད་པའི་དཔའ་ངར་དང་སྙིང་རྗེ་
ཞིག་ཀྱང་ཚོར་བར་འགྱུར་ཞིང༌། “གཞན་ལ་གནོད་སྐྱོན་བཟོ་བའི་སྤྱོད་ལམ་
ལ་བཟོད་སྒོམ་བསྟེན་པ་ནི་ཉེས་སྤྱོད་དེའི་རྒྱབ་རོགས་བྱས་པ་ཡིན”(ཨེ་འིན་ལན་
ཏིའི《སྒེར་ཚུགས་རིང་ལུགས་པ་གསར་བའི་གུས་སྲོལ་ལྟ་བ》)ཞེས་པའི་ཚུལ་ལ་བསམ་
སྟེ་བག་ཡངས་མི་བསྟེན་པའི་ཁར་ཉེས་མེད་དང་ཡ་རབས་ཀྱི་སྔོན་གྲལ་དུ་ལངས
ནས་ཉེས་ཅན་དང་ཉེས་སྐྱོན་ལ་མཛུབ་མོ་འཛུགས་པའི་ངལ་བ་ཁུར་འཁྱེར་གྱི་
ལྷག་བསམ་ཞིག་ཀྱང་མཐོང་བར་འགྱུར། དེ་བས་ཚེ་རིང་དོན་གྲུབ་ཀྱི་སྒྲུང་
གཏམ་གྱིས་ཀློག་པ་པོ་རྣམས་ནམ་ཡང་བསླུ་མི་སྲིད་ལ། ཁོའི་བརྩམས་ཆོས་
ནང“ཕུགས་བསམ་གྱི་ཕྱོགས་སྟོན་བཟུང”(སྒྱུ་རྩལ་རྩོམ་རིག་ལ་ནོ་པེར་བྱ་དགའ་
སྟེར་བའི་རྩ་དོན་ཞིག)ནས་མིའི་རིགས་འཚོ་གནས་ཀྱི་དར་རྒྱས་ལ་དོ་སྣང་བྱས་
འདུག ཡང་ན། ཚེ་རིང་དོན་གྲུབ་ནི་རྟོག་དཔྱོད་ལ་དགའ་བའི་མི་ཞིག་
ཡིན་ལ། ནང་སྒོས་སུ་སྐྱོན་མཚང་ལ་དབང་བོ་རྣོ་བའི་མི་ཞིག་ཀྱང་རེད། དེ་
ཡང་གཞན་ལ་སྐྱོན་འཛུགས་དང་རང་ལ་ངོ་སོ་བརྗོད་པ་ཙམ་མ་ཡིན་པར“ནད་
27



ནགས་ཀློང་ཁུ་བྱུག་འདུ་གནས།
མཁྲིས་པའི་སྨན་ལ་མངར་མོ་མེད་པ་དང་ཤ་ཚ་བའི་གཏམ་ལ་སྙན་པོ་མེད་པའི”
ལྷག་བསམ་ཞིག་ཡིན་ངེས། ཀློག་པ་པོ་མང་པོ་ཁོའི་རྩོམ་ལ་དགའ་བ་དང་ཁོའི་
རྩོམ་ལ་བྱ་དགའ་མང་པོ་ཐོབ་པ་དེ་ཡང་ཁོའི་འགན་ཁུར་གྱི་ལྷག་བསམ་འདི་ལ
ཚད་མཐོའི་གདེང་འཇོག་བྱས་པའི་མངོན་རྟགས་ཤིག་ཏུ་སྙམ་མོ། །
ཟླ
28



ཚེ་རིང་དོན་གྲུབ།
བདག་གི་གྲོགས་ཀྱི་དྭངས་མ་སྟེ་ན་གཞོན་རྩོམ་པ་པོ་ཚེ་རིང་དོན་གྲུབ།
རྡོ་རྗེ་ཚེ་བརྟན།
ང་ནི་མི་རྣམས་ཀྱིས“རྩོམ་པ་པོར”འབོད་པའི་མི་ཞིག་ཡིན་ལ། རྩོམ་པ་
པོ་ཞིག་ཡིན་ན་སྤྱི་ཚོགས་སྟེང་གི་མི་འདྲ་མིན་སྣ་ཚོགས་ལ་འབྲེལ་གཏུག་བྱེད་
དགོས་པ་ནི་སྨོས་ཅི་དགོས། ཡིན་ནའང་མི་དང་བྱ་དངོས་ཀྱི་ནང་གི་ཀུན་སློང་
དང་ཕྱིའི་ཀུན་སྤྱོད་ཐད་མཚོན་པའི་སེམས་ཁམས་ཁྱད་ཆོས་ལ་བལྟས་ན་ང་རང་
ནི་ད་རུང་གྲོགས་མེད་ཁེར་རྐྱང་ཞིག་ཡིན་པའི་ཚོར་སྣང་ཞིག་ཡོད་དེ། བསམ་
བློ་ཞིབ་ཏུ་བཏང་ན་དུས་རབས་ཕྱེད་ཀ་ཙམ་གྱི་མི་ཚེའི་བགྲོད་ལམ་སྟེང་དུ་ང་ལ་
ངོ་ཤེས་མི་ཉུང་བ་ཞིག་ཡོད་ནའང་གྲོགས་པོ་དངོས་ནི་གཉིས་གསུམ་ཙམ་ལས་
མེད། སོག་རིགས་ན་གཞོན་རྩོམ་པ་པོ་ཚེ་རིང་དོན་གྲུབ་ནི་དེའི་ནང་གི་གཅིག་
ཡིན། ཚེ་རིང་དོན་གྲུབ་དང་ངེད་གཉིས་ཕལ་ཆེར་ལོ་ངོ་བཅོ་ལྔའི་སྔོན་ལ་ངོ་
ཤེས་པ་ཡིན་ཏེ། ཉིན་ཞིག་ཁོ་དང་ན་གཞོན་སྐོར་ཞིག་ང་སར་ཡོང་ནས་དུས་
ཡུན་རིང་པོར་ ཁ་ བརྡ་ལབ་གླེང་བྱས་པ་དང༌། ངའི་སེམས་ལ་ཁོ་རང་་་་
གཞན་དང་མི་མཚུངས་པའི་ཚོར་སྣང་ཞིག་སྐྱེས། ཁོས་ཐོག་མཐའ་བར་
གསུམ་ དུ་ ང་ ལ་ ཧ་ ་ བཀུར་ བྱེད་ པའི་ བཟོ་ ལྟ་ ཞིག་ མངོན་ འདུག
སྐབས་དེར་ང་རང་རྩོམ་རིག་གསར་རྩོམ་གྱི་ལས་ལ་ཞུགས་ནས་ལོ་འགའ་འགོར་
ནའང་དངོས་སུ་བཀྲམ་པའི་བརྩམ་ཆོས་ནི་སྒྲུང་ཐུང་གཉིས་གསུམ་ཙམ་ལས་
མེད་པས“རྩོམ་མཁན”ཞེས་པ་དང་བར་ཐག་བསྐལ་བ་ཙམ་གནས། དེས་ན་
ཅང་ བརྩི་
29



ནགས་ཀློང་ཁུ་བྱུག་འདུ་གནས།
ཁོས་ངའི་མདུན་དུ་དེ་འདྲའི་ཁེངས་སྐྱུངས་བྱེད་དགོས་དོན་ཅི་ཡིན་ནམ། ཉེ་
སྔོན་ཁོ་བོས་དཔོན་ཆུང་ཞིག་གི་གོ་གནས་རེག་པས་ཡིན་ནམ། ཡང་ན་ང་རང་
ཁོ་ལས་ལོ་ཚད་ཆེ་བས་ཁོས་དེ་འདྲའི་ གུས་ཉམས་བསྟན་པ་ཨེ་ཡིན། རིམ་
བཞིན་ཕན་ཚུན་འགྲོ་འོང་ཇེ་མང་དུ་སོང་བ་དང་ཆ་རྒྱུས་ཀྱང་ལོན་པར་གྱུར་པ་
ན་ངས་ད་གཟོད་སྔར་གྱི་འོལ་ཚོད་དེ་དག་ནོར་འཁྲུལ་ཡིན་པ་གསལ་བོར་རྟོགས་
ཤིང་ཡང་དག་པའི་ཕྱོགས་སྡོམ་ཡང་རྙེད་པ་སྟེ— ཐོག་མར་ཁོ་རང་ནི་གཞུང་
རྒྱུད་དྲང་བའི་མི་ཞིག་ཡིན་ལ། དབང་ཆ་བེད་སྤྱད་ནས་སྒེར་དོན་སྒྲུབ་མི་དེའི་
རིགས་ལ་ཁོ་རང་དགྲ་ལྟར་སྡང་བ་དང༌། གཞན་ཡང་ཁྱོད་རང་ལོ་ན་ཅི་ཙམ་
མཐོ་ཡང་རུང་། གལ་ཏེ་ཁྱོད་ནི་རང་དོན་འབའ་ཞིག་སྒྲུབ་མཁན་ནམ་འོས་
མིན་བཤད་སྟངས་ལ“ ཀླད་པ་ཤིན་ཏུ་རྣོ་བའི”མི་ཞིག་ཡིན་ཚེ་ཁོས་མཐོང་ཆུང་
སྣང་མེད་དུ་འཇོག་སྲིད། མ་གཞི་ཁོས་ང་ལ་དེ་འདྲའི་བརྩི་བཀུར་བྱེད་དོན་ནི་
ང་རང་རྩོམ་རིག་གསར་རྩོམ་ཐད་ནས་ཁོ་ལས་གོམ་གང་ཙམ་སྔོན་དུ་བཞུད་པའི་
རྐྱེན་གྱིས་རེད།
གོང་དུ་བཤད་ཟིན་པ་ལྟར། ཚེ་རིང་དོན་གྲུབ་ནི་བོད་ཡིག་སྤྱད་ནས་
རྩོམ་འབྲི་བའི་རྩོམ་པ་པོ་ཞིག་སྟེ། དེ་ སྔོན་ཁོས་ད་རུང་རྩོམ་སྒྲིག་ཁང་ལ་
བསྐུར་མེད་པའི་སྒྲུང་ཐུང་ཞིག་ཁྱེར་ཡོང་སྟེ་ང་ལ“སྙིང་རྗེ་འཛེམ་བག་མེད་པའི་
དག་བཅོས”བྱེད་རྒྱུའི་རེ་བ་བཏོན། སྐབས་དེར་ང་རང་དབང་མེད་པར་ཧ་
ལས་པར་གྱུར་ཏེ་ལྐོག་ཏུ“རང་ཉིད་ནི་བོད་མི་ངོ་མ་ཞིག་ཡིན་ནའང་བོད་ཡིག་གི་
ཆུ་ཚད་ད་རུང་དམའ་འབྲིང་ལོ་རིམ་དང་པོའི་ཚད་དུ་གནས་འདུག འོན་
ཀྱང་ཚེ་རིང་དོན་གྲུབ་ནི་སོག་རིགས་ན་གཞོན་ཞིག་ཡིན་ནའང་བོད་ཡིག་གིས་
རྩོམ་འབྲི་བའི་ནུས་པ་ནི་རྟ་རྩལ་ལ་རབ་ཏུ་མཁས་པ་ཞིག་རྟ་མཆོག་ལ་ཞོན་ཚེ་ཅི་
ལྟར་ཁ་ལོ་བསྒྱུར་བསམ་ན་དེ་ལྟར་ཁ་ལོ་སྒྱུར་བ་དང་འདྲ་བས་ངོ་མ་ཡིད་སྨོན་
འཆོར་བ་ཞིག་རེད”བསམས། དེ་བས་ཀྱང་ང་རང་ཧ་ལས་དགོས་པ་ནི་ཚེ་
3O



ཚེ་རིང་དོན་གྲུབ།
རིང་དོན་གྲུབ་ཀྱི་རྒྱ་ཡིག་གི་ཆུ་ཚད་ཀྱང་ཤིན་ཏུ་མཐོ་སྟེ། ཁོས་རང་གི་སྒྲུང་
ཐུང་ཞིག་རྒྱ་ཡིག་ཏུ་བསྒྱུར་ནས་དུས་དེབ་སྟེང་བཀོད་རྗེས་མི་མང་པོས་བསྟོད་
བསྔགས་ཀྱི་མེ་ཏོག་གཏོར་གྱིན་ཡོད་ལ། དང་ཐོག་ངའི་སེམས་ལ་ད་རུང་་
མཁས་པ་ཞིག་གིས་ཁོའི་ཚབ་བྱས་ནས་བསྒྱུར་བ་ཡིན་སྲིད་བསམས། རྒྱུ་་
མཚན་ནི་སྐད་ཆ་དང་ཚིག་སྦྱོར་གྱི་བྱང་ཆ། ཁ་མཚར་དང་ཟུར་ཟའི་སྒྱུ་རྩལ་
སོགས་གང་གི་ཐད་ནས་བལྟས་ཀྱང་ཆི་ཁི་ཧྥུའི་བརྩམས་ཆོས་ལ་ལ་དང་གཉིས་སུ་
མ་མཆིས།
རྩོམ་རིག་གསར་རྩོམ་ནི་ཧ་ཅང་དཀའ་ངལ་ཆེ་བའི་བློ་སྟོབས་ཀྱི་ངལ་རྩོལ་
ཞིག་ཡིན་པས་བྱས་རྗེས་མང་ཙམ་འཇོག་རྒྱུ་ནི་ལས་སླ་བོ་ཞིག་གཏན་ནས་མིན།
ཚེ་རིང་དོན་གྲུབ་ཁོ་རང་རྩོམ་རིག་ཅེས་པའི་ཀྱག་ཀྱོག་གི་བགྲོད་ལམ་འདིའི་སྟེང་
དུ་ཡུན་རིང་བཞུད་ཟིན་ལ་མཐོང་རེག་ཡོད་པའི་གྲུབ་འབྲས་ངེས་ཅན་ཞིག་ཀྱང་
བླངས་ཟིན། འོན་ཀྱང་དངོས་གནས་རླབས་ཆེ་བའི་གྲུབ་འབྲས་ལེན་པར་ད་
རུང་བར་ཐག་ཧ་ཅང་རིང་བས་ཚེ་རིང་དོན་གྲུབ་ཀྱིས་ལས་རིགས་མཚུངས་པའི་
ང་ཚོ་དང་མཉམ་དུ་མི་རིགས་ཀྱི་རྩོམ་རིག་དར་རྒྱས་གོང་འཕེལ་དུ་གཏོང་ཆེད་
སྔར་ལས་ལྷག་པའི་འབད་བརྩོན་བྱས་ཏེ་གཡུར་དུ་ཟ་བའི་གྲུབ་འབྲས་ལེན་པར་
རེ་བ་ཡང་ཡང་ཞུས་པ་ལགས། །
31



ནགས་ཀློང་ཁུ་བྱུག་འདུ་གནས།
སྒྲུང་རིང《མེས་པོ》བཀླགས་པའི་ཟིན་བྲིས་ཐོར་བུ།
མཛེས་སེ།
༡. ཚེ་རིང་དོན་གྲུབ་ཀྱིས་སྒྲུང་གཏམ་ ཕལ་མོ་ཆེའི་ཁྲོད་དུ་ ཨ་ལགས་
འབྲོང་ཚང་ཟེར་བའི་མི་སྣ་ཁྱད་པར་བ་ཞིག་བཀོད་སྒྲིག་བྱས་ཡོད། དེ་ནི་ཁོའི་
སྒྲུང་ གཏམ་གྱི་ཁྱད་ཆོས་ཤིག་ཏུ་གྲུབ་འདུག སྒྲུང་རིང《མེས་པོ》ཡིས་ད་་
གཟོད་ཀློག་པ་པོ་རྣམས་ལ་ཨ་ལགས་འབྲོང་འདི་བ་ཚང་ཇི་ལྟར་བྱུང་བའི་ལོ་
ས་ཞིབ་མོ་ངོ་སྤྲད་ཡོད་ལ། རྩེ་གཞུང་སྡེ་བ་དང་ཨ་ལགས་འབྲོང་ཚང་བར་
གྱི་ཉ་དང་ཆུ་ལྟ་བུའི་འབྲེལ་བ་དེས་ཁོའི་བརྩམས་ཆོས་ཁྲོད་དུ་ཨ་ལགས་འབྲོང་
ཚང་ནི་མེད་དུ་མི་རུང་བའི་མི་སྣ་ཞིག་ཡིན་པ་ཞོར་ནས་བསྟན་ཡོད་དོ།
༢. སྒྲུང་རིང《མེས་པོ》ཡིས་བརྗོད་པར་བྱ་བ་ནི་རྩེ་གཞུང་བ་རྣམས་ཀྱི་
མེས་པོ་ཇི་ལྟར་ས་དེའི་བདག་པོར་གྱུར་པའི་བརྒྱུད་རིམ་མམ་འགྲོ་བ་མིས་རྩེ་
གཞུང་རྩྭ་ཐང་དུ་ཆེས་ཐོག་མའི་ཞབས་རྗེས་བཀོད་པའི་དཀའ་སྡུག་གི་ལོ་རྒྱུས་དེ་
རེད། རྩོམ་པ་པོས་སྒྱུ་རྩལ་གྱི་ཐབས་ལམ་ནས་ཐོག་མཐའ་བར་གསུམ་དུ་རང་
རེའི་སྣོད་བཅུད་ཀྱི་འཇིག་རྟེན་འདིའི་སྐྱེ་ཁམས་ཁོར་ཡུག་ལ་དོ་སྣང་ཆེན་པོ་བྱེད་
ཀྱིན་ཡོད་པ་དཔེར་ན། འབྲུག་ཐར་སོགས་རྨ་ཡུལ་ནས་རྩེ་གཞུང་དུ་ཐོན་མ་
ཐག་པའི་སྐབས་ཀྱི་ས་དེའི་སྐྱེ་ཁམས་དོ་མཉམ་གྱི་ཚུལ་དང་མི་སྐྱ་བོ་དག་ཐོན་
ནས་བག་མེད་དུ་ནགས་ གཅོད་པ་དང་རི་དྭགས་བརྔོན་པ་ཡིས་སའི་བཅུད་
ཉམས་པའི་ཚུལ། རིམ་བཞིན་དུ་རྩེ་གཞུང་རྩྭ་ཐང་དུ་མཁར་གྲོང་ཆང་
32



ཚེ་རིང་དོན་གྲུབ།
དང་བཟོ་ལས་དར་བས་ཁོར་ཡུག་ཀུན་ལ་གཏོར་བརླག་ཚབས་ཆེན་ཐེབས་པའི་
ཚུལ་སོགས་ཀྱིས་མཚོན་པར་བྱས་ཏེ། སྐྱེ་ཁམས་ཁོར་ཡུག་སྲུང་སྐྱོང་ཐད་ཀྱི་
བརྗོད་གཞི་ཡིས་བརྩམས་ཆོས་འདིའི་ནང་དུ་གོ་གནས་གལ་ཆེན་ཟིན་ཡོད་དོ། །
༢. མེས་པོ་ཚོའི་འཚོ་བའི་ཁྲོད་དུ་བྱུང་བའི་དོན་རྐྱེན་མཚར་བོ་དེ་དག་ལ་
རྩོམ་པ་པོས་ལྟ་ཕྱོགས་སམ་རྣམ་འགྱུར་གཞན་གང་ཡང་མ་བཟུང་བར་མེས་པོ་
དག་དང་གཅིག་ཏུ་མཚུངས་པའི་རྒྱུན་ལྡན་གྱི་བསམ་པ་བཅངས་ཤིང་རྩོམ་རིག
གི་དངོས་སྲིད་རིང་ལུགས་ཀྱི་སྒྱུ་རྩལ་ཐབས་ལམ་བཀོལ་ནས་བྲིས་ཡོད་པ་ནི་
གཞན་དང་མཚུངས་མིན་གྱི་ཡོན་ཏན་དུ་མངོན་ཏེ། དཔེར་ན་འབྲུག་ཐར་ནི་
བློན་ཆེན་དར་དཀར་ཅན་གྱིས་སྡོངས་གྲོགས་མཛད་པའི་མི་ཞིག་ཡིན་ཏེ་ཁོ་ལ་
གཞན་གྱི་མཚོན་མི་འཁོར་ལ་རྐང་བརྡབ་ཅིག་གིས་གནམ་སའང་བསྒུལ་ཐུབ་
པའི་ནུས་མཐུ་དང་ལྡན་པ། དོན་གྲུབ་ར་མ་ནི་འདྲེ་རུ་སྐྱེས་ནས་དགོན་པའི་
འཛུགས་བཞེང་ལ་མངོན་སུམ་དུ་གཏོར་བརླག་གཏོང་བ། བུ་མོ་ཀླུ་མོ་སྐྱིད་ནི་
མགོ་སྐྲ་བྲེགས་ཤིང་རི་ཁྲོད་དུ་སྒྲུབ་པ་བྱས་ནས་འཇིག་རྟེན་གྱི་བྱ་གཞག་འདས་
མ་འོངས་ད་ལྟ་ཐོགས་མེད་དུ་མཁྱེན་པ་སོགས་སྣང་ཚུལ་འདི་རིགས་ནི་ཆོས་
ལུགས་རིག་གནས་ཀྱི་ཤན་ཤུགས་ཆེ་བའི་བོད་ཀྱི་ཡུལ་ཁམས་སྤྱི་དང་སྒོས་སུ་དད་
ཅན་འབངས་མི་ཚོར་མཚོན་ན་ཧ་ཅང་སྤྱིར་བཏང་གི་བརྗོད་གཞི་ཞིག་ཡིན་མོད།
བོད་ཀྱི་རིག་གནས་ལ་རྒྱུས་མངའ་མེད་པའི་གཞན་རིགས་སྐྱེ་བོ་རྣམས་ཀྱིས་ཟབ་
གསང་ལྐོག་གྱུར་གྱི་སྣང་ཚུལ་འཆད་པའམ་རྩོམ་པ་མཐོང་ཚེ་སྒྱུ་འཕྲུལ་དངོས་
སྲིད་རིང་ལུགས་དང་ཐོད་བརྒལ་དངོས་སྲིད་རིང་ལུགས་སོགས་ཐ་སྙད་སྤྱད་དེ་
རྙོག་དྲ་བཟོ་བར་བྱེད་ལ། ཐ་ན་བོད་རང་གི་རྩོམ་པ་པོ་མི་ཉུང་བ་ཞིག་གིས་
ཀྱང་རང་གི་རིག་གནས་ཁོར་ཡུག་ལས་ཕྱིར་བུད་དེ “རྟོགས་སད་པ”ཞིག་གི་
བརྟུལ་ཞུགས་འཛིན་གྱིན་པར“ལྷ་མེད་སྨྲ་བ”དང“དངོས་གཙོ་རིང་ལུགས”ཀྱི་
དྲག་ཆས་སྤྲས་ནས་དགག་རྒྱག་ཁྲེལ་དགོད་དམའ་འབེབས་མཐོང་ཆུང་བཅས་
33



ནགས་ཀློང་ཁུ་བྱུག་འདུ་གནས།
ཀྱི་བསམ་བློ་བཅངས་ནས་ཟབ་གསང་ལྐོག་གྱུར་གྱི་སྣང་ཚུལ་ཞིབ་འབྲི་བྱེད་ཀྱིན་
ཡོད། དེ་དག་དང་བསྡུར་ན་ཚེ་རིང་དོན་གྲུབ་ནི་ཆོས་ལུགས་རིག་གནས་དང་
དེའི་ཁོར་ཡུག་ལ་བརྩི་འཇོག་བྱེད་མཁན་ཞིག་ཡིན་པའི་ཁར་རང་གི་བརྩམས་
ཆོས་ཁྲོད་ཀྱི་མི་སྣ་ལ་བརྩི་འཇོག་བྱེད་མཁན་ཞིག་དང་ཀློག་པ་པོ་ལ་བརྩི་འཇོག་
བྱེད་མཁན་ཞིག་ཡིན་པའི་ཚོར་སྣང་ཡང་སྟེར་རོ། །
ང. 《 མེས་པོ》ལས་ ཁྱིམ་ཚང་རེ་ལ་མེས་ པོ་ རེ་ཡོད་ པ་ བྲིས་འདུག་ སྟེ།
སྐབས་ལན་རེར་རང་གི་ཨ་མེས་ཡང་མེས་ཡིན་པ་འདྲ་ལ་ཡང་སྐབས་ལན་རེར་
ཁྱིམ་དེས་བསྟེན་ཅིང་མཆོད་པའི་ལྷ་དཀོན་མཆོག་སོགས་ཡིན་པ་འདྲ། དོན་
ངོ་མར་མེས་པོ་དེ་གང་ཞིག་ལ་བསྟན་པ་མི་གསལ་ཕྱིར། རབ་རིབ་ཀྱི་སྣང་
བརྙན་དེ་ནི་ཀློག་མཁན་ལ་བཤད་པའི་ཁེད་ཅིག་དང་མཚུངས་ལ་སྒྲུང་རིང
《 མེས་པོའི》ཁྱད་ཆོས་ཤིག་ཀྱང་ངོ་། །
34



ནགས་ཀློང་ཁུ་བྱུག་འདུ་གནས།
བཀྲ་ཤིས་དཔལ་ལྡན།
ངོ་སྤྲོད་མདོར་བསྡུས།
བཀྲ་ཤིས་དཔལ་ལྡན་ལགས་ནི། 1962ལོར་བོད་ལྗོང་གཙང་ཁུལ་རིན་
སྤུངས་རྫོང་ཁོངས་རམ་པ་ཞེས་པའི་ལུང་ཆུང་ཞིག་ཏུ་སྐྱེས། རང་ལོ13ལ་སོན་
སྐབས་རྫོང་སློབ་འབྲིང་དུ་སོང་བ་དང་ལོ་གཉིས་ལས་མ་སོང་བར་སློབ་གྲྭ་ནས་
ཕྱིར་འཐེན་གྱིས་དམངས་སྒྲུབ་དགེ་རྒན་ལོ་བརྒྱད་བྱས། 1984ལོར་བོད་་་་
ལྗོངས་ཉིན་རེའི་ཚགས་པར་ཁང་དུ་ལས་ཀ་བྱེད་པར་སླེབས། 1982ལོ་ནས་
རྩོམ་རིག་བརྩམས་ཆོས་འབྲི་འགོ་བརྩམས་པ་དང་སྒྲུང་གཏམ་ གཙོས་འབོལ་
རྩོམ་དང་སྙན་ཚིག དངོས་འབྲིའི་རྩོམ་རིག རྩོམ་རིག་དཔྱད་བརྗོད་
སོགས་མང་པོ་ཞིག་བོད་ཡིག་དུས་དེབ་དང་ཚགས་པར་ ཐོག་ སྤེལ། སྒྲུང་
གཏམ་རིང་གྲས《 ཕལ་བའི་ཁྱིམ་ཚང་གི་སྐྱིད་སྡུག》དང་སྒྲུང་འབྲིང་བདམས་
བསྒྲིགས《རྒྱུད་སྐུད་སྟེང་གི་རྣམ་ཤེས》སྒྲུང་ཐུང་བདམས་བསྒྲིགས《 ཕྱི་ཉིན་གྱི་
གནམ་གཤིས་དེ་རིང་ལས་ལེགས་པོ་ཡོང་ངེས》བཅས་དཔེ་སྐྲུན་བྱས། བོད་ཀྱི་
སྐབས་ གཉིས་ པའི “ ཇོ་ མོ་ གླང༌ མའི་ རྩོམ་ རིག་ སྒྱུ་ རྩལ་ གྱི་ བྱ་ དགའ” དང་།
“ཞིང་ལྗོངས་ལྔའི་བོད་རིགས་རྩོམ་རིག་གསར་རྩོམ་བྱ་དགའ”། “ ཀྲོང་ཀྲུང་
ཝུན་རྩོམ་རིག་གསར་རྩོམ་བྱ་དགའ”། རྒྱལ་ཡོངས་ཀྱི་རང་སྦྱོང་བྱས་ནས་
ཤེས་ལྡན་པར་གྱུར་པའི་ལས་བཟོ་བའི་བྱ་དགའ་སོགས་མང་ཙམ་ཐོབ་མྱོང༌།
ད་ལྟ་ཀྲུང་གོའི་རྩོམ་པ་པོའི་མཐུན་ཚོགས་ཀྱི་ཚོགས་མི་ཡིན་པ་དང་རྩོམ་ཁག་
གཅིག་སློབ་གྲྭ་ཆེ་འབྲིང་གི་སློབ་གཞིའི་ནང་བདམས་ཡོད།
*
36 -



བཀྲ་ཤིས་དཔལ་ལྡན།
བདག་དང་བདག་གི་ལས་སྐལ་དམན་པའི་མི་སྣ་དང་སྐད་ཡིག་
བཀྲ་ཤིས་དཔལ་ལྡན།
གཅིག
དོན་དངོས་ཐོག་མི་ཚང་མ་འགལ་བའི་ཕུང་བོ་ལས་གྲུབ་པ་ཡིན་པ་དང་
འགལ་ཟླར་གྱུར་ཚུལ་མཚུངས་པ་ཧ་ཅང་དཀོན་པས་བདག་ལའང་བདག་གི་
འགལ་དོན་ཡོད་པ་སྨོས་ཅི། ལ་ལས་ད་ཆ་བརྡ་འཕྲིན་གྱི་ནུས་པར་སྣང་ཆུང་
བྱེད་རྒྱུ་མེད་ཅེས་དང་། ཡང་ལ་ལས་ཁྱོད་ཀྱིས་རྩོམ་ཡིག་རྒྱ་ཡིག་ཐོག་ནས་
འབྲི་དགོས་རེད། དེ་ལྟར་བྱུང་ན་ཀློག་པ་པོ་མང་ལ་སྙན་གྲགས་ཀྱང་འདྲ་གི་
མ་རེད་ཟེར། ཁོང་ཚོས་བཤད་པ་ཚང་མར་ནོར་འཁྲུལ་མེད་ཅིང༌། ད་ཆ་
དབྱངས་བཞི་དང་གསལ་བྱེད་སུམ་ཅུའི་གྲུ་ཤན་ཇི་ལྟར་ལེགས་ཀྱང་རྒྱུ་དང་་
དབང་གི་མདུན་དུ་འཁྱོལ་ཐབས་མེད་པ་དང་། ཐ་ན་བོད་ལྗོངས་སློབ་གྲྭ་ཆེན་
མོའི་བོད་ཡིག་ཚན་ཁག་ནས་ཐོན་རྗེས་སློབ་གྲྭ་ཁག་ཏུ་སློབ་ཁྲིད་བྱེད་མཁན་ཕུད་
ལས་ཁུངས་སམ་ཚན་ཁག་མང་པོ་ཞིག་གིས“ ཤེས་ལྡན་པའི”གྲལ་དུའང་འཇོག་
དཀའ་བའི་དུས་འདིར་ཁེ་གྲགས་ལ་བརྩོན་མཁན་ཞིག་ཡིན་ཕྱིན་དམིགས་ཡུལ་
གྱི་ཕ་མཐར་འབྱོར་བ་ངོ་མ་དཀའ་མོ་རེད། ཁོ་བོ་ཡང་ཤ་རུས་ལས་གྲུབ་པ་
དང་བུ་ཕྲུག་གསོ་བ་དང་ཕ་མ་སྤུན་མཆེད་ལ་རོགས་ཕན་བྱེད་དགོས་པས་ཁེ་
གྲགས་བྱུང་ན་དང་ལེན་ལོས་ཀྱང་ཞུ། འོན་ཀྱང་ཁོ་བོ་ནི་མི་ ལྐུགས་པ་ཨུ་་
ཚུགས་ཚ་བོ་དེ་གྲས་ཡིན་པས་དེ་དག་སྒྲུབ་པའི་ཐབས་ལམ་ལ་མི་མཁས་པའི་
འདུ་ཤེས་གསར་བརྗེ་བྱེད་མ་ཐུབ་པ་ཞིག་ཡིན། དེང་སྐབས་བོད་ཡིག་ལ་་
37



ནགས་ཀློང་ཁུ་བྱུག་འདུ་གནས།
མཐོང་ཆེན་མེད་པ་དང་བོད་ཡིག་ཀློག་པ་པོ་ཧ་ཅང་ཉུང་བ་དེ་དོན་དངོས་ཡིན་
པས། ཐ་ན་དཔེ་དེབ་ ཅིག་དཔར་སྐྲུན་བྱེད་དགོས་བྱུང་ནའང་དཀའ་ངལ་
གཞན་ལས་ཆེ་བ་ཡོད་མོད། བདག་གི་སེམས་ལ་སྐད་ཡིག་ཇི་འདྲ་ཞིག་གིས་
ཀྱང་རང་གི་སྐད་ཡིག་ཐོག་ནས་རང་གིས་རྒྱུས་མངའ་ཆེ་བའི་འཚོ་བ་མཚོན་པའི་
ཚབ་ཐུབ་ཐབས་མེད་པ་དང་རང་ཉིད་སྐྱེད་སྲིང་བྱེད་མཁན་བོད་རིགས་ཀློག་པ་
པོ་ལ་ཞབས་འདེགས་ཞུ་མ་ཐུབ་ཚེ་ཀློག་པ་པོ་རྒྱ་ཇི་ཙམ་ཆེ་བ་དང་སྙན་གྲགས་ཇི་
ཙམ་ཆེ་ནའང་དོན་གོ་ཆུང་སྙམ།
མི་རིང་བའི་སྔོན་དུ་ཆིང་ཏའོ་ནས་ཡི་གེ་ཞིག་འབྱོར་ལ་དེ་ནི“ཧྭ་ཞ་རྩོམ་
རིག་ཕོ་བྲང”གིས་བཏང་བ་ཞིག་ཡིན་ཞིང༌། དེའི་ནང་ཀྲུང་གོའི་རྩོམ་པ་པོ་
ལྷན་ཚོགས་ཀྱི་ཚོགས་མི 5000ཡི་མཆན་བཀོད་ཡི་གེ་འཁོད་པའི་བུམ་པ་ཞིག་
བཟོ་རྒྱུ་ཡིན་པ་དེར་མཆན་བཀོད་ཡི་གེ་བསྡུ་ལེན་བྱེད་རྒྱུའི་སྐོར་བཀོད་ཡོད།
ཁོ་བོས་དེ་ལ་སྣང་འཇོག་མ་བྱས་པར་བཞག་ནའང་ཉེ་དུས་སླར་ཡང་ལྕག་་་་
འདེབས་ཀྱི་ཡི་གེ་ཞིག་འབྱོར་བའི་ནང་རྩོམ་པ་པོ་མང་པོ་ཞིག་གི་ཡི་གེ་འབྱོར་
ཟིན་ནའང་ད་དུང་ཁག་གཅིག་འབྱོར་མེད་སྐོར་དང“སླར་ཡང་ལྕག་འདེབས་ཞུ་
རྒྱུ་ཡིན”ཞེས་ནན་མོར་བཀོད་ཡོད་པས་དང་ལེན་མི་ཞུ་བ་བྱེད་མ་ཕོད་པར་
བདག་གིས“རྩོམ་པ་པོ་ཞིག་གི་ངོས་ནས་ཡི་གེ་ཤེས་མཁན་མང་པོ་དེ་ཙམ་མེད་
པའི་བོད་ རིགས་ ཀློག་ པ་པོ་ནི་བདག་ གི་ ཞབས་ འདེགས་ ཞུ་ཡུལ་ ཡིན་ ཞིང་།
གལ་ཏེ་དེ་དག་ལ་ཞབས་འདེགས་མ་ཞུས་ན་འགན་འཛོལ་མ་རེད་དམ”ཞེས་
བྲིས་ཏེ་བསྐུར་མོད་འོན་ཀྱང་བདག་གི་སྐད་ཆ་དེ་དག་ཀྲུང་གོའི་རྩོམ་པ་ པོ་
5000ཡི་མཆན་བཀོད་ཡི་གེ་ནང་ངེས་པར་དུ་འཁོད་ཐུབ་པའི་རེ་བ་བྱེད་ཀྱི་མེད།
ལྷ་སའི་རྩོམ་རིག་སྒྱུ་རྩལ་པའི་བཞུགས་མོལ་ཚོགས་འདུ་ཞིག་གི་ཐོག་བོད་
རང་སྐྱོང་ལྗོངས་རིག་གནས་ཐིང་གི་ལས་བྱེད་པ་ཞིག་གིས་ཁོང་ཚོའི་ལས་ཁུངས་
ཀྱིས་འཕྱོང་རྒྱས་སུ་གྲོང་གསེབ་ཀྱི་རིག་གནས་ཁང་ཞིག་བཙུགས་ཡོད་པའི་ནང་
38



བཀྲ་ཤིས་དཔལ་ལྡན།
དཔེ་དེབ་ཁག་གཅིག་ཡོད་པ་ལས་ཞིང་བ་ཚོས་ལྟ་དགའ་ཤོས་དང་གཡར་ཐེངས་
མང་ཤོས་ནི《ཆུ་ངོགས་གཏམ་རྒྱུད》དང《ཕལ་བའི་ཁྱིམ་ཚང་གི་སྐྱིད་སྡུག》རེད་
ཅེས་དང་ཞིང་བ་ཚོའི་ཚུར་སྣང་ལན་ཆ་ནི་རྩོམ་ཕྱི་མའི་རྩོམ་པ་པོས་ང་ཚོའི་འཚོ་
བ་དངོས་བྲིས་འདུག་པས་ཁོང་ང་ཚོའི་གྲོང་ཚོའི་ནང་སླེབས་མྱོང་བ་མིན་ནམ་
ཞེས་པ་དེ་ཡིན་ཞིང་། དེ་ནི་བདག་གི་རིག་གནས་ཆུ་ཚད་དམའ་ཤོས་ཀྱི་ཀློག་
པ་པོའི་སྐད་ཆ་ཡིན་པས་བདག་བློ་ཁ་ཁེངས།
བདག་གི་ལས་སྐལ་དམན་པའི་མི་སྣ་སྤོ་བོ་ཚེ་རིང་དང་སྐལ་བཟང་བཀྲ་
ཤིས། དོན་གྲུབ་དང་ཚེ་བརྟན་ལྷ་མོ་སོགས་ནི་བདག་གི་རྣམ་ཤེས་དང་དམ་
པོར་སྦྲེལ་ནས་ཡོད་པ་དང་ཁོ་ཚོ་རེ་རེ་བཞིན་ནི་བདག་གི་རབ་ཏུ་འཁོལ་བའི་
ཁྲག་རྒྱུན་གྱི་རྦ་ཀློང་དང་ལྷག་བསམ་དག་པའི་བརྩེ་སེམས་ཀྱི་རྐང་རྗེས་ལགས།
དུས་དང་རྣམ་པ་ཀུན་ཏུ་ཁོང་ཚོའི་སེམས་ཀྱི་དགའ་སྐྱོ་དང་འཚོ་བའི་སྐྱིད་སྡུག་
ནི་འདུ་ཤེས་མེད་པའི་གནམ་གྱི་གཤིས་ཀ་དང་བསྟུན་ནས་འགྱུར་ལྡོག་འགྲོ་བ་
དང་བདག་གྲོང་ཁྱེར་ནང་དུ་འབྱོར་བ་དང་ཁོང་ཚོ་ལྟར་གནམ་ལ་བལྟས་ནས་
འཚོ་བར་གཏོང་ཚོད་བྱེད་པའི་ལས་
པ་དབང་དང་བྲལ་ནས་ལོ་བཅུ་གྲངས་སོང་
མོད། བདག་གི་སེམས་ཀྱི་ཐག་པའི་སྣེ་མོ་གཅིག་སྔར་བཞིན་གླང་གཉིས་ལ་
གཉའ་བསྟད་དེ་ས་ཞིང་རོལ་དུ་རྨོ་བའི་ས་
ས་གཞི་ནག་པོ་དེ་དང་བྲལ་མེད་པས་
དབྱར་ཁ་ཆར་བ་འབབ་སྐབས་གྲོང་ཁྱེར་ནང་གི་སྐྱེ་བོས་གནམ་གཤིས་ཡག་པོ་མི་
འདུག་ཟེར་བ་ཐོས་པའི་ཚེ་བདག་གི་སེམས་ལ་ཨ་ཕའི་རོ། གནམ་གཤིས་འདི་
ལས་ལེགས་པོ་ཅི་དགོས་སྙམ་པ་དང་དགོང་མོ་མར་ཉལ་རྗེས་མཚན་ཆར་འབབ་
སྒྲ་རྣ་བར་ཐོས་སྐབས་དེ་ནི་རོལ་དབྱངས་ཚོམས་ཆེན་དུ་སྡེབ་དཀྲོལ་རོལ་་་་་
དབྱངས་གྲགས་ཅན་ཉན་མཁན་ཚོའི་དབྱིངས་ཀྱིས་ཅི་ལ་དོ། བདག་གི་ལས་
སྐལ་དམན་པའི་མི་སྣའི་ནང་ཤ་རྒྱགས་པ་གཅིག་ཀྱང་མེད་པ་དང་ཤ་བྲི་ཐབས་
ཀྱི་ཐད་ལ་འགྲོ་སོང་གཏན་ནས་གཏོང་མི་དགོས་པར་དེ་བས་ཁོ་ཚོ་ཚང་མ་ཤ་
39



ནགས་ཀློང་ཁུ་བྱུག་འདུ་གནས།
ལམ་
རིད་ཅིང་བཞིན་གྱི་སྟེང་དུ་ལོ་ཚོད་དང་མི་མཉམ་པའི་གཉེར་རིས་ཀྱི་གྲོག་ཤུར་
འཐེན་པ་ཞེ་གཅིག་ཡིན་མོད། ཁོང་ཚོ་ཚང་མར་འདོད་ཆུང་ཆོག་ཤེས་དང་
གཞུང་དྲང་སེམས་བཟང་གི་ཀུན་སྤྱོད་བཟང་བོ་རེ་ཡོད་ལ་སང་ཐེ་ཡ་ཀོལྟར་
ཕམ་ཉེས་ཇི་ཙམ་བྱུང་ཡང་རང་བྱུང་ཁམས་ཆེན་པོ་དང་དཔའ་ངར་ཆེན་པོས་
འཐབ་ཕོད་པའི་སྙིང་སྟོབས་རེ་ཡོད།
གཉིས།
བདག་ནི་རླུང་རྟ་དེ་ཙམ་མེད་མཁན་ཞིག་ཡིན། ཆུང་དུས་དུས་བབ་
དང་ཁྱིམ་ཚང་གི་དཀའ་ངལ་ཉིས་བརྩེགས་ཀྱིས་བདག་དཔེ་དེབ་ཀློག་པའི་རྒྱ་སྒོ་
ནས་ཕྱིར་འཐེན་པ་དང་ཟླ་བ་རེར་གླ་ཕོགས་སྒོར་བཅུ་གཅིག་ཡོད་པའི་དམངས་
བཙུགས་སློབ་གྲྭའི་དགེ་རྒན་བྱེད་པའི་ལོ་བརྒྱད་ཀྱི་རིང་མུ་མཐུད་དེ་ཀྱག་ཀྱོག་
དང་བློ་ལ་མི་འབབ་པའི་གནས་ཚུལ་མང་པོ་ཞིག་དང་འཕྲད། རྩོམ་པ་པོ་
གྲགས་ཅན་ཞིག་གིས་རང་གི་མི་སྣའི་ལས་དབང་སྐྱེ་བོའི་ཁ་གསབ་ཀྱི་ཚུལ་དུ
“མིའི་མི་ཚེ་ནི་བློས་བསླངས་ པ་ལྟར་གྱི་དགའ་དྲག་པ་ཞིག་མ་ཡིན་ལ་བློས་་
བསླངས་པ་ལྟར་གྱི་སྡུག་དྲག་པ་ཞིག་ཀྱང་མ་ཡིན”ཞེས་བྲིས་ཡོད་པ་དེ་རང་ཅག་
གི་ཐམས་ཅད་སྡུག་བསྔལ་དུ་ལྟ་བའི་ནང་བསྟན་དགོངས་པ་དང་བསྟུན་ན་དེ་ནི་
དངོས་ཡོད་དང་ཅུང་ཐག་ཉེ་བ་ཡོད་ཅིང་མི་གང་འདྲ་ཞིག་ཡིན་ནའང་འཚོ་བའི་
ནང་ཀྱག་ཀྱོག་དང་དཀའ་སྡུག་ཇི་ཙམ་འཕྲད་ནའང་དེའི་སེམས་ནང་གི་རེ་བ་རྟ་
རྔ་ཙམ་ལས་མེད་ཀྱང་དེ་ནི་དོར་མི་རུང་བ་ཞིག་རེད། བདག་ལ་མ་གཞི་རིག་
གནས་སྦྱོང་བའི་སྐལ་བ་མ་བྱུང་ཡང་འཚོ་བའི་ནང་གི་གནས་ཚུལ་མང་པོ་ཞིག་
བདག་གི་སློབ་གྲོགས་ཚོའི་སྔོན་དུ་མྱོང་རྒྱུ་བྱུང་བ་དང་རྗེས་ཀྱི་གསར་རྩོམ་ལ་
རྨང་གཞི་བརྟན་པོ་ཞིག་འདིང་ཐུབ་པ་བྱུང་བ་དེ་ཡང་ཨ་ནེ་སྙེ་མོ་དང་སྣང་སའི་
ཚུལ་དུ་ཟད།
བོད་རིགས་རྩོམ་པ་པོ་ཞེས་ནའང་དོན་དུ་ཆེས་མང་ཆེ་བ་ལས་ཞོར་རྩོམ་པ་
40



བཀྲ་ཤིས་དཔལ་ལྡན།
པོ་ཡིན་པ་དང་ལས་ཞོར་རྩོམ་པ་པོ་ནི་གཞུང་ཁྲལ་དང་སྒེར་ཁྲལ་གཉིས་ཀ་རྒྱུག་
དགོས་མཁན་ཞིག་ཡིན་པས་དེའི་དཀའ་ངལ་ནི་མ་སྨྲས་ཀྱང་བསམ་ཐུབ་པ་ཞིག་
རེད། གསར་རྩོམ་བྱེད་ན་རྒྱུན་དུ་འཚོ་བའི་ནང་ཟབ་འཇུག་བྱེད་དགོས་པ་
དང་དུས་ཚོད་འདང་ངེས་དགོས་མོད། ལས་ཁུངས་ཀྱི་འདོགས་ ཐག་ལས་
གྲོལ་ཏེ་སོང་ན་ཁྱོད་ཀྱི་ཁ་ཕོར་ཆག་རྒྱུ་ལས་འོས་མེད་པ་དང་དེ་བས་ཀྱང་ཁྱོད་
ཀྱིས་རྣམ་ཀུན་ལས་ཁུངས་ཀྱི་ལས་ཀ་འཐུས་ཤོར་མེད་པ་སྒྲུབ་པའི་རྨང་གཞིའི་
ཐོག་བྱི་བའི་རྣམ་ཐར་བཟུང་ནས་དུས་ཚོད་སྟོང་ཆའི་རྒྱུ་ནོར་ཡོད་ཚད་ཐོབ་རེ་
བྱེད་པ་དང་དུས་ཆེན་དང་ངལ་གསོའི་སྐབས་ཁང་སྲུང་བའི་རྣམ་ཐར་བསྐྱངས་
ཏེ་གྲུབ་འབྲས་ཕྲན་ ཙམ་ཐོན་པ་དང་ཕྱི་ལ་དྲ གྲགས་པ་ཅུང་ཟད་ཐོན་སྐབས་ལས་
ཁུངས་ནང་དུ་མི་ཁག་ཅིག་གིས་བྱེད་འོས་པའི་ལས་ཀ་མི་བྱེད་མཁན་དུ་བརྩིས་
ཏེ་ལས་ཁུངས་ཀྱི་ལས་ཀ་རྒྱུན་གཏན་བྱེད་ཀྱི་ཡོད་མིན་ལ་དོགས་པ་ཟ་བར་བྱེད་
པ་དང༌། དེའི་ཐད་གྲུབ་འབྲས་ཇི་ཙམ་ཐོབ་པ་དང་བྱ་དགའ་རིམ་པ་གང་
ཞིག་ཐོབ་ནའང་ཇི་མི་སྙམ་པའི་ཚུལ་འཛིན་པའམ་ཡང་ན་དེའི་འཇོན་ཐང་་
ལའང་སོམ་ཉི་བཟུང་སྟེ་གོ་མིང་དང་ཐོབ་ཐང་སོགས་ཀྱི་ཐད་གྲོས་བསྡུར་བྱེད་
པའི་ཚེ་དེ་དག་མཐུན་རྐྱེན་དུ་མི་འགྱུར་བར་དེ་ལས་ལྡོག་སྟེ་ཉེས་པར་གྱུར་པ་
དང་སྐད་ཆ་འདྲ་མིན་ཤོད་པའི་ལུང་དུ་གྱུར།
གསུམ་པ།
བདག་ནི་མིག་རྗེས་ལག་པས་མི་ཟིན་པ་ཞིག་ཡིན། ཉེ་བའི་ལོ་ཤས་ནང་
ཀློག་པ་པོའི་གདེང་འཇོག་གང་ལེགས་བྱེད་པ་དང་སྤྱི་ཚོགས་ཐོག་གི་མི་སྣ་མང་
པོའི་སྤྲོ་སེམས་འཁོལ་བའི་རྒྱབ་སྐྱོར་དང་སྐུལ་ལྕག་ཐོབ་སྐབས་ཏག་ཏག་རྩོམ་
འབྲི་རྒྱུ་ཇེ་ཉུང་དུ་སོང་བ་དང་ཐ་ན་ལོ་གཉིས་ཀྱི་ནང《གངས་རྒྱན་མེ་ཏོག》གིས་
མངགས་པའི“དབུས་གཙང་ལམ་ཡིག་གསར་མ”ལ་རྩོམ་ཡིག་ཁ་ཤས་བསྣན་པ་
ཕུད་ཧ་ལམ་སྨྱུ་གུ་ངལ་གསོའི་ཚུལ་དུ་ལུས་པས་གཞན་ལ་བུ་ལོན་ཆད་པ་ལྟར་ཧ་
41



ནགས་ཀློང་ཁུ་བྱུག་འདུ་གནས།
ཅང་ཁ་སྐྱེངས་པོ་དང་བློ་མ་བདེ་བ་ཞིག་རྒྱུན་མར་ཡོང་གི་འདུག་མོད། འོན་
ཀྱང་དེ་ནི་བདག་ལ་འབྲི་བྱའི་རྩོམ་གཞི་མེད་པ་མ་ཡིན་ལ་འཚོ་བ་ལེགས་སུ་སོང་
ནས་མ་བྲིས་པའང་མ་ཡིན།
རྩོམ་འབྲི་བའི་ཐོག་མའི་དུས་སུ་རྩོམ་ཡོན་སྒོར་ཙག་དང་མིང་གི་ཆེད་དུ་
བྲིས་པ་ནི་རྩོམ་འབྲིའི་ལས་ལ་ཞུགས་མཁན་མང་པོ་ཞིག་གི་ཐོག་མའི་ཀུན་སློང་
ཡིན་པ་དེ་རྫུན་གཏན་སྨྲ་མི་ཤེས་མཁན་ཞིག་གི་ངོས་ནས་བཤད་ན་ཁས་ལེན་
ངེས་རེད། མི་ཚོས་ཁྱོད་ལ་རྩོམ་པ་པོ་ཞེས་མ་
ས་མ་གཞི་ནས་ཐེག་དཀའ་བའི་མིང་
གི་མདུན་དུ་ད་དུང་བོད་ཀྱི་རྩོམ་པ་པོ་ཞེས་དེ་བས་ལྕི་བའི་ཐ་སྙད་ཞིག་སྣོན་
སྐབས་ཁྱོད་ཀྱི་སྒལ་བའི་སྟེང་གི་ཁུར་བོ་སྔར་བས་ཇེ་ལྕི་རུ་སོང་བ་དང་ཁྱོད་ཀྱིས་
སྒྲུབ་པའི་བྱ་བའི་དོན་སྙིང་སྔར་དང་མི་འདྲ་བར་གྱུར་པ་ཡིད་ལ་འཆར་དུས་
ཁྱོད་ཀྱི་རང་དགར་རྒྱུག་པའི་སྨྱུ་གུའི་རྟ་མཆོག་གི་སྲབ་ཁ་འཐེན་ཙམ་དང་བློ་
ནང་དུ་གུག་ནས་བསམ་གཞིགས་མི་བྱེད་ཀ་མེད་རེད། ཁྱོད་ཀྱིས་བརྩམས་
ཆོས་ཤིག་འབྲི་བའི་ཚེ་དང་ཐོག་འཚོ་བའི་གཞི་འཛིན་ས་དང་། མི་སྣའི་རྣམ་
པ། གཏམ་སྤྱོད་ཀྱི་ཚད་འཛིན་ས་བཅ
་ས་བཅས་ལ་བསམ་བློ་གཏོང་དགོས་པ་དང་དེ་
ནས་མུ་མཐུད་དེ་ཁྱོད་ཀྱིས་བརྡ་སྤྲོད་ཐབས་གང་འདྲ་ཞིག་ལ་བརྟེན་ནས་མཚོན་
པར་བྱེད་པའི་ཐད་ངེས་པར་དུ་བསམ་བློ་གཏོང་དགོས་གལ་ཆེ་བར་མཐོང་།
སྐད་ཆའི་ནང་རྒྱན་ཚིག་དང་བྱ་ཚིག མིང་ཚིག་བཅས་ཀྱི་གོ་རིམ་དང་གྲུབ་
ཚུལ་ཐད་ལ་སྐད་ཡིག་གཞན་གྱི་ཤུགས་རྐྱེན་གྲགས་པོ་ཕོག་བཞིན་པའི་དུས་་
འདིར་ཁྱོད་ཀྱིས་རང་ངོས་ཀྱི་ལྟ་ཚུལ་ཁོ་ནའི་ཐོག་ནས་གང་དགར་འབྲི་བའམ་
ཡང་ན་བརྡ་འཕྲོད་ངེས་དང་ཁུངས་འཕེར་ངེས་ཤིག་ཡོང་བ་བྱེད་དགོས་སམ།
དེ་དང་དེ་ལྟ་བུའི་འགན་སེམས་དང་མིག་དཔངས་མཐོན་པོ་ཞིག་ཁྱེར་ནས་ལག་
པ་འགུལ་སྐབས་མིག་གིས་སྙོབ་སར་ལག་པས་མི་སྙོབ་པར་གྱུར་པ་དང་མིག་
དཔངས་དམའ་རུ་བཏང་ནའང་མི་འགྲིག་པས་ལག་པ་ངང་འཐེན་མི་བྱེད་ཀ་
to
གི
42



བཀྲ་ཤིས་དཔལ་ལྡན།
མེད་དུ་གྱུར།
སྐབས་འདིར་བདག་གི་ལས་སྐལ་དམན་པའི་སྐད་ཡིག་གི་སྐོར་དྲན་བྱུང༌།
ཀློག་པ་པོ་ཁག་ཅིག་གིས《 ཕལ་བའི་ཁྱིམ་ཚང་གི་སྐྱིད་སྡུག》གི་དོན་མང་པོ་གོ་མི་
ཐུབ་ཚུལ་སྨྲ་བ་དང《སྦྲང་ཆར》གྱི་རྩོམ་སྒྲིག་པས《རི་མགོ་མཐོན་པོའི་ཉི་མ》ཡི་
སྦྲགས་མཆན་ནང་“ད་ལམ་བཀོད་པའི་སྒྲུང་གཏམ《 རི་མགོ་མཐོན་པོའི་ཉི་མ》
ཞེས་པ་ནི་དབུས་གཙང་ཕྱོགས་སུ་བྱུང་བའི་གཏམ་རྒྱུད་ཅིག་ཡིན་པ་དང་འདི་
ཉིད་རྩོམ་པ་པོ་ཡང་དབུས་གཙང་ཕྱོགས་ཀྱི་ཡིན་པས། སྒྲུང་གཏམ་དུ་དབུས་
གཙང་གི་ཁ་སྐད་མང་པོ་བྲིས་འདུག་པས་ཚིག་དོན་གཉིས་ཐད་ནས་རྩོམ་སྒྲིག་
པས་གོ་དཀའ་བའང་ཅུང་མང་དུ་སྣང་ཡང་། མོན་ཡུལ་རྡོ་གཅོད་ཀྱི་རྗེས་སུ་
འགྲོ་བར་དོགས་ནས་ཐོ་ཅོ་སྤྱོད་མ་སྤོབས་པར་སོར་བཞག་བྱས་ཡོད་པ་ནི་་
དམིགས་བསལ་ཅན་ཡིན་པས་རྒྱ་ཆེའི་ཀློག་མཁན་རྣམས་ཀྱིས་ཐུགས་འཇགས་
འཚལ”གསུངས་ལུགས་ཀྱིས་སླར་ཡང་རང་རེའི་གེགས་འཚུབ་མང་བའི་སྐད་
ཡིག་འདིའི་ལས་དབང་ལ་བློ་ཕམ་དང་ཡིད་སྐྱོ་ཚད་མེད་སྐྱེས། ངའི་ཕྲུ་གུ་ད་
ལྟ་སློབ་ཆུང་ལོ་རིམ་གསུམ་པར་བསྐྱོད་བཞིན་ཡོད་པ་དང་བོད་སྐད་དང་རྒྱ་སྐད་
ཀྱི་རྨང་གཞི་ལ་གནམ་སའི་ཧེ་བག་ཡོད་ནའང་རྒྱ་ཡིག་ཏུ་ཕབ་སྒྱུར་བྱས་པའི་
འཛམ་གླིང་བྱིས་སྒྲུང་ལས་སླ་བར་ལྟ་ཀློག་ཐུབ་པ་དང་དོན་རྟོགས་པ་མ་ཟད་
དམའ་འབྲིང་སློབ་དེབ་ནང་བདམས་པའི་རྩོམ་ཡིག་གྲགས་ཅན་དེ་རིགས་ཀློག་
སྐབས་ཡིག་འབྲི་ཁ་ཤས་ལ་འགྲེལ་བཤད་རྒྱག་དགོས་བྱུང་ན་མ་གཏོགས་འཁོན་
ཐོགས་དེ་ཙམ་མེད་པར་ཀློག་ཐུབ་མོད། འོན་ཀྱང་བོད་ཡིག་ནང་ཕབ་སྒྱུར་
བྱས་པའི་བྱིས་སྒྲུང་དང་། བོད་ཡིག་ལས་བྲིས་ཤིང་སློབ་འབྲིང་སློབ་དེབ་ནང་
བདམས་པའི་འབོད་རྩོམ་ཀློག་ཏུ་འཇུག་སྐབས་ག་དུས་ཡིན་ནའང་ཚིག་འབྲུའི་
གཅོད་མཚམས་འཇོག་མི་ཤེས་པ་དང་དོན་ཡང་རྟོགས་མི་བདེ་བ་བྱེད་པ་མ་ཟད།
ཐ་ན་ཁོ་རང་ཚོའི་སློབ་དེབ་ཀློག་སྐབས་ཀྱང་ཚིག་འབྲུའི་གཅོད་མཚམས་སུ་་
43



ནགས་ཀློང་ཁུ་བྱུག་འདུ་གནས།
8
རྟགས་བརྒྱབ་ན་མ་གཏོགས་ཀློག་མི་བདེ་བ་བྱེད་པས་རྒྱུན་དུ་མདོ་དབུས་ཁམས་
གསུམ་གྱི་སྐད་ཆ་གཅིག་གྱུར་ཡོང་བ་བྱ་རྒྱུའི་ཐད་ལ་བསམ་འཚབ་པ་དང་དེ་
བས་ཀྱང་སྐད་དང་ཡི་གེ་གཉིས་གཅིག་གྱུར་བྱ་རྒྱུའི་ཐད་ལ་མནོ་སེམས་ཟབ་མོ་
གཏོང་དགོས་པས་གལ་ཏེ་བདག་གིས་བྱིས་སྒྲུང་བྲིས་པའི་དབང་དུ་བཏང་ན་
དང་ཐོག་བྱིས་པ་འདི་དག་གིས་ཀློག་ཐུབ་མིན་ལྟ་དགོས་ཀྱི་འདུག་ཀྱང་སྙམ།
རྩོམ་རིག་མཁས་ཅན་ཞིག་གིས་སྒྲུང་གཏམ་ནི་གང་ཞིག་འབྲི་མིན་ལ་རག་
ལས་མེད་པར་ཇི་ལྟར་འབྲི་མིན་ལ་རག་ལས་ཡོད་ཟེར། སྐད་ཆ་དེ་ནི་རྩོམ་
འབྲིའི་ལས་ལ་བྱང་བ་ཞིག་གི་ངོས་ནས་བརྗོད་ན་གོ་བ་ལེན་དཀའ་བ་ཞིག་མ་
ཡིན། འོན་ཀྱང་ང་ཚོའི་གང་ཞིག་འབྲི་མིན་ལ་བསམ་བློ་གཏན་ནས་མ་བཏང་
བར་ག་དུས་ཡིན་ནའང་ཇི་ལྟར་འབྲི་མིན་གྱི་རྣམ་པ་ཁོ་ནར་བསམ་བློ་གཏོང་
བའི་རྣམ་པས་ནང་དོན་ཐག་གཅོད་ཚུལ་ལ་བདག་གིས་མོས་མཐུན་བྱེད་ཀྱི་མེད།
ངས་དྲན་ཐོག་ལ་ཧའེ་མིན་ཝུཡིས་རྩོམ་པ་པོ་ནི་ཁ་ཕོ་ཆེ་ཤོད་རྒྱུ་དེ་མ་
ཡིན་པར་འབྲི་རྒྱུ་དེ་ཡིན་ཞེས་གསུངས་ཡོད་ཅིང་སྐད་ཆ་དེ་ནི་བདག་གི་སེམས་
ལ་རབ་ཏུ་ཟུག་པས་བདག་གི་འགན་འཁྲི་ནི་མང་ཙམ་བྲིས་ཏེ་བདག་གི་གཅེས་
པར་འོས་པའི་ཀློག་པ་པོའི་ཐུགས་རེ་ཆུད་མི་གཟན་པ་བྱ་རྒྱུ་དེ་ཡིན།
མཆན།
1) ཨ་རིའི་རྩོམ་པ་པོ་གྲགས་ཅན་ཧའེ་མིན་ཝུའི་བརྩམས་ཆོས《རྒྱ་མཚོ་དང་བགྲེས་
སོང》ཞེས་པའི་ནང་གི་མི་སྣ་གཙོ་བོའི་མིང་།
2 ཨ་རིའི་རྩོམ་པ་པོ་གྲགས་ཅན་ཨོ་ནེ་སེ་ཐེ་ཧའེ་མིན་ཝུ། （1899—1961)།
- 44



བཀྲ་ཤིས་དཔལ་ལྡན།
གྲོགས་པོ་བཀྲ་ཤིས་དཔལ་ལྡན་གྱི་འཚོ་བའི་ཟུར་ཞིག
འབྲོང་བུ་ཚེ་རིང་རྡོ་རྗེ།
རྩོམ་པ་པོ་སུ་ཞིག་ཡང་སོ་སོའི་གཤིས་ཀ་ལས་རྩོམ་ཡིག་གི་རྣམ་པ་དང་
ཁྱད་ཆོས་དེ་ཉིད་ལེགས་འགྲུབ་དང་འཐུས་ཚང་བྱེད་ཀྱི་ཡོད་ན་བདག་གིས་་
བརྗོད་འདོད་ཆོས་ཅན་དུ་གྱུར་པའི་བཀྲ་ཤིས་དཔལ་ལྡན་ལགས་ཀྱང་དེ་ལས་
གཞན་དུ་མ་འདས་ཤིང་། གནག་སྣུམ་སིལ་ལེར་འཁྱིལ་བའི་སྐྲ་ཡི་ལན་བུ་དང་
མིག་ཟུང་གི་དབུས་སུ་འཚེངས་པའི་
་མིག་འབྲས་དྭངས་མའི་ལང་ཚོ་དེས་ནམ་
ཡང་ར་སྤྲོད་བྱེད་བཞིན་པ་ནི་སོ་ནམ་པའི་བུ་ཞིག་གི་སྤོབས་པ་དང་ཏི་སེའི་ཡུལ་
སྤུན་ཟླ་ཚོའི་སླད་དུ་རང་ནུས་གང་ཡོད་ཕུལ་དང་འབུལ་མུས་ཀྱི་བློ་སྟོབས་དེ་
རེད།
1993ལོའི་ཟླ9བའི་ནང་བོད་ལྗོངས་སྤྱི་ཚོགས་ཚན་རིག་ཁང་གིས་གཙོ་
སྐྱོང་གནང་བའི་ལྷ་ས་ཁུལ་གྱི་གཞོན་ནུའི་ རིག་གཞུང་བགྲོ་གླེང་ཚོགས་འདུ་་
ཐེངས་གཉིས་པ་སྟེ“སྲོལ་རྒྱུན་དང་དེང་རབས་ཅན”ཞེས་པའི་ཚོགས་འདུ་དེ་ལྷ་
སར་འཚོགས་པའི་དུས་བཀྲ་ཤིས་དཔལ་ལྡན་ལགས་དང་ངེད་གཉིས་ཐོག་མར་
མཇལ་འཛོམ་བྱུང་བ་དང༌། སྐབས་དེར་ངའི་ཚོར་བའི་ངོས་སུ་ཡོད་པའི་བཀྲ་
ཤིས་དཔལ་ལྡན་དེ་མིག་ཤེས་ཀྱི་སྤྱོད་ཡུལ་དུ་གྱུར་པའི་བཀྲ་ཤིས་དཔལ་ལྡན་དེས་
ཡོངས་སུ་བསྒྱུར་ཏེ་ཕལ་བའི་ཁྱིམ་ཚང་གི་སྐྱིད་སྡུག་མྱོང་མཁན་གྱི་མི་བབ་ཆགས་
ཤིག་ཏུ་གྱུར་པ་མ་ཟད་བཀྲ་ཤིས་དཔལ་ལྡན་གྱིས་སྨྱུ་གུའི་དཔལ་ལ་བརྟེན་ཏེ་
རྣམ་པ་ཀུན་ཏུ་ངོམ་བཞིན་པ་ནི་ཕལ་བའི་ཁྱིམ་ཚང་གི་དབུལ་ཕོངས་ཀྱི་སྨྲེ་ངག་
45



ནགས་ཀློང་ཁུ་བྱུག་འདུ་གནས།
དེ་མིན་པར་དེ་ལས་ལྡོག་སྟེ་འབྱོར་བ་དང་དཔལ་གྱིས་ཕྱུག་པའི་ཕལ་བའི་ཁྱིམ་
ཚང་གི་བདེ་སྐྱིད་ཀྱི་སྤྲོ་སྣང་དེ་རེད། རེད་ལགས། ང་ཚོའི་སྐབས་དེར་གླེང་
མོལ་བྱེད་པའི་དུས་ཀྱང་བཀྲ་ཤིས་དཔལ་ལྡན་གྱིས་ཡང་ཡང་བཟློ་བཞིན་པའི་
སྐད་ཆ་ནི་སྒྱུ་རྩལ་གྱི་སླད་དུ་སྒྱུ་རྩལ་ལ་སྤྱོད་པ་མ་ཡིན་པར“ཆུ་ཡི་རང་འཐག”
དང“གློག་གི་རང་འཐག”དབར་གྱི་ཧེ་བག་གམ་སྲོལ་རྒྱུན་འདུ་ཤེས་དང་དེང་
རབས་ལྟ་ཚུལ་གཉིས་ལས་མཆེད་པའི་དངོས་ཡོད་གནད་དོན་སྐོར་རེད།
ཐེངས་དང་པོར་འཕྲད་པའི་མི་དང་ཐེངས་པོར་ཕན་ཚུན་གླེང་མོལ་བྱུང་
བའི་གཏམ་གྱི་དངོས་ཐོག་ནས་བརྗོད་ན་བཀྲ་ཤིས་དཔལ་ལྡན་ནི་ཐད་ཀར་སྨྲ་
བའི་སྔོན་ཐོན་པ་ཞིག་ཏུ་ཁོ་བོས་སེམས་མོད། འོན་ཏེ་རྒྱུན་རིང་པོའི་མཛའ་
གཅུགས་ཀྱི་འབྲེལ་བའི་ཁྲོད་ནས་རྒྱུས་ལོན་བྱུང་བ་ནི་སང་ཉིན་གྱི་གནམ་གཤིས་
དེ་རིང་ལས་ཡག་པོ་ཡོང་བར་སྨོན་པའི་ཕུགས་བསམ་ཅན་གྱི་སྟག་ཤར་གཞོན་ནུ་
ཞིག་དང་བྱ་བ་ཀུན་ལ་བརྟག་ཀྱང་དཔྱད་ནས་འཇུག་པའི་བུ་རྒོད་ཅིག་ཏུ་ངང་
གིས་འགྲུབ་པས་འདིར་བཀྲ་ཤིས་པའི་ལྟས་ཀྱི་མདུན་ནས་བསུས་ཏེ་སང་ཉིན་གྱི་
གནམ་གཤིས་དེ་རིང་ལས་ཡག་པོ་ཡོང་བར་བརྩོན་མཁན་ཞིག་ཏུ་འགྱུར་བར་
སྨོན་འདུན་ཞུ་རྒྱུ་ལགས། །
46



བཀྲ་ཤིས་དཔལ་ལྡན།
ཡིད་དུ་འོངས་པའི་རེ་སྨོན།
རྣམ་སྲས།
རྩོམ་མཁན་བཀྲ་ཤིས་དཔལ་ལྡན་ལགས་ནི་དུས་སྐབས་གསར་བའི་བོད་
ཀྱི་རྩོམ་རིག་སྐྱེལ་ཚད་ལས་འཚར་ལོངས་བྱུང་བའི་རྐང་འཐུང་གཞོན་ནུ་རྨ་མེད་
པ་ཞིག་དང་། ཁོང་གི་གསར་རྩོམ་གྲུབ་འབྲས་ཀྱི་མེ་ཏོག་ལྷུགས་ལྷུགས་རྒོད་པ་
གཞན་ཀུན་ལས་ངོ་མཚར་ཞིང་ཡིད་དུ་འོང་ལ། ལྷག་དོན་སྒྲུང་གཏམ་འཕེལ་རྒྱས་
གཏོང་བའི་ལས་དོན་ལ་མཚོན་ན་སྐལ་བ་ཤིན་ཏུ་སྦོམ་པའི་ལྟས་སུ་ཆེ་བ་ཀུན་
གྱིས་གསལ་གཟིགས་བཞིན་ནོ། །
རྩོམ་མཁན་བཀྲ་ཤིས་དཔལ་ལྡན་
ན་ལོ་རབས་བརྒྱད་ཅུ་བའི་དུས་སྟོད་ཙམ་
ནས་རྩོམ་རིག་གསར་རྩོམ་གྱི་ལས་སུ་ཞུགས་ནས་ད་བར་དུ་སྒྲུང་གཏམ་རིང་བ་
དང༌། འབྲིང་བ། ཐུང་བ་བཅས་ཁྱོན་བསྡོམས་བཅུ་ཕྲག་གཉིས་ཙམ་ལ་
སླེབས་པ་ཞིག་བརྩམས་གནང་འདུག་མཛད་པ་ལས་བརྗོད་བྱ་དང་རྗོད་བྱེད་
གང་ ཅི་ཐད་ལེགས་པོར་གྲུབ་པའི་བརྩམས་ཆོས་ལ་སྒྲུང་གཏམ་རིང་བ《 ཕལ་
བའི་ཁྱིམ་ཚང་གི་སྐྱིད་སྡུག》དང་སྒྲུང་གཏམ་ཐུང་འབྲིང《 ཕྱི་ཉིན་གྱི་གནམ་
གཤིས་དེ་རིང་ལས་ལེགས་པོ་ཡོང་ངེས》དང《བགྲེས་སོང་ཚེ་རིང་ལ་གོ་འཛོལ་
བྱུང་བ》《ཕྱུག་འགྱུར་གྱི་འགྲོ་ལམ་ཐོག་ཏུ》《ཉེས་ཅན་ཞིག་གིས་བཞག་པའི་ཡི་
གེ》《གཉེན་སྒྲིག》བཅས་ཡོད། རྩོམ་པ་པོ་ཁོང་ཉིད་ཀྱིས་ཡུན་རིང་དུ་ཞིང་སྡེ་
ནས་འཚོ་བ་རོལ་སྟབས། འདས་ཟིན་པའི་ལོ་ཟླའི་ནང་ཆབ་སྲིད་རླུང་རླབས་
47



ནགས་ཀློང་ཁུ་བྱུག་འདུ་གནས།
ད
ཞི
ཀྱིས་ ཞིང༌ སྡེའི་ དཔལ་ འབྱོར་ ལ་ གཏོར་ བརླག་ ཚབས་ ཆེན་ བཏང་ བ་ དང༌།
ཞིང་བའི་འཚོ་བ་དང་སེམས་རྒྱུད་ལ་སྡུག་བསྔལ་གནོད་འཚེ་དུ་མ་ཞིག་བཟོས་པ་
དངོས་སུ་མིག་གིས་མཐོང་བ་དང་། དེའི་མཚུངས་སུ་ཞིང་བའི་གཉོམ་ཆུང་
ཉམ་ངན་ལས་སྙིང་རུས་བརྟན་པོ་ཞིག་དང་། ཞི་དུལ་ལྷོད་འཇམ་ལས་བློ་རྩ་
ངར་བོ་ཞིག དཀའ་ཞིང་སྡུག་པ་ལས་རེ་བའི་མེ་ཕུང་ཞིག་སྦས་པའི་ཟོལ་གྱིས་
འབར་བཞིན་པའི་སྤྱོད་ལམ་ལ་ཉམས་ཚོར་མངོན་སུམ་དུ་སྐྱེས་པར་བྱས་ཐོག
བཅོས་བསྒྱུར་གྱི་འབྲུག་སྒྲ་ལྷོ་ནས་གྲགས་རྗེས། ཁོས་ཕྱོགས་གཅིག་ནས་
བའི་ལུས་སེམས་ན་གནས་པའི་ཧུར་བརྩོན་དང་གསར་གཏོད་ཀྱི་རང་བཞིན་ལ་
ཉམས་ཞིབ་གཏིང་ཟབ་གནང་ཞིང༌། ཕྱོགས་གཞན་ཞིག་ནས་ཚོར་བ་མྱུར་
བའི་སྒོ་ནས་ཁོ་ཚོའི་མདུན་དུ་ལྷགས་པའི་དཀའ་ཁག་སྣ་ཚོགས་ལ་ཤེས་ཚོར་བྱུང་
བ་དེས། ཁོང་ལ་སྤྱི་ཚོགས་ཀྱི་འཚོ་བ་དངོས་མཚོན་པ་དང་ཞིང་བར་བསྟོད་
བསྔགས་བརྗོད་པའི་གསར་རྩོམ་གྱི་ཀུན་སློང་རྣམ་དག་ཅིག་སྐྱེས་པར་བྱས་སོ། །
རྩོམ་པ་པོ་གང་ཉིད་འཚོ་བའི་ཕྱི་ཤུན་བརྟོལ་ནས་ནང་གི་ངོ་བོ་ཇི་བཞིན་
དུ་རྟོགས་མཁས་པ་ཞིག་ཡིན་པས། ཁོས་འཚོ་བའི་ཁྲོད་ཀྱི་སྣེ་མང་རྙོག་འཛིང་
གི་འགལ་བའི་འཕེལ་ཚུལ་གསལ་སྟོན་བྱས་ནས། བརྩམས་ཆོས་ཀྱི་མགོ་ནས་
མཇུག་བར་དུ་དངོས་སྲིད་རིང་ལུགས་ཀྱི་ཁྱད་ཆོས་ལྡན་པ་བྱས་ཡོད། 《 ཕལ་
བའི་ཁྱིམ་ཚང་གི་སྐྱིད་སྡུག》ནི་རྩོམ་པ་པོའི་གཏིང་ཟབ་ཅིང་རྔམས་མཐུག་པའི་
འཚོ་བའི་མྱོང་ཚད་དང༌། བོད་ཀྱི་སྤྱི་ཚོགས་ལ་བསམ་གཞིགས་གཏིང་ཟབ་
དང་ ཞིང་ བ་ ཚོར་བརྩེ་ སེམས་ རྣམ་ དག་ བ་
བཅངས་ པའི་ སྒྱུ་ རྩལ་ ཉིང༌ ཁུ་ ཡིན།
བརྩམས་ཆོས་ཀྱིས་དམངས་གཙོ་བཅོས་བསྒྱུར་བྱས་པ་ནས་འགོ་བརྩམས་ཏེ་
གཙང་ཁུལ་གྱི་ཞིང་བའི་བུ་མོ་ཚེ་བརྟན་ལྷ་མོའི་ཁྱིམ་ཚང་གི་གནས་ཚུལ་དེ་ལོ་
རྒྱུས་འཕེལ་རྒྱས་ཀྱི་གོ་རིམ་ནང་དུ་བཞག་ནས། ཞིང་བའི་ཁྱིམ་ཚང་ཕལ་བ་
ཞིག་གི་འཚོ་བའི་སྐྱིད་སྡུག་རི་མོར་མཚོན་པ་དང༌། རྙོག་ཟིང་གིས་ཁེངས་པའི་
ཞི
48



བཀྲ་ཤིས་དཔལ་ལྡན།
འགལ་བ་བྲིས་པ་བརྒྱུད་ལོ་ངོ་སུམ་ཅུའི་རིང་གཏན་འཇགས་མིན་པའི་ཆབ་སྲིད་
དང༌། ཉམས་ཞིང་རྒུད་པའི་དཔལ་འབྱོར། ཚུན་མིན་ངན་རེངས་ཀྱི་སྤྱོད་
པ། རེ་གཏད་ལ་ཆ་འཇོག་མེད་པའི་སྤྱི་ཚོགས་སྣང་ཚུལ་ཇི་བཞིན་བསྐྱར་དུ་
མངོན་ཡོད། མིའི་བསམ་བློའི་འདུ་ཤེས་འཛིན་སྟངས་སོགས་ཀྱི་འགྱུར་ལྡོག་
དང་ལྷག་པར་དུ་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམ་གྲོས་ཚོགས་
ཐེངས་གསུམ་པ་འཚོགས་རྗེས་ཞིང་ལས་ས་ཁུལ་དུ་ཐོག་མའི་འཕོ་འགྱུར་ཆེན་པོ་
བྱུང་བ་བྲིས་ནས་དྲང་བདེན་དེ་ངན་པ་ལ་
འ་ལས་རྒྱལ་ཐུབ་ཅིང་། འོད་སྣང་དེ་
མུན་ནག་ལས་རྒྱལ་ཐུབ་པའི་ལོ་རྒྱུས་ཀྱི་ལྡོག་མེད་ཆོས་ཉིད་གསལ་བར་བསྟན་པ་
ས་ཡོད་ལ་མཐོང་ཆེན་དང་འཚོ་བའི་འགྲོ་སྟངས་ལའང་ཁས་ལེན་བྱེད་པའི་
དངོས་སྲིད་རིང་ལུགས་ཀྱི་བསམ་བློ་ནི་བརྩམས་ཆོས་ཀྱི་མགོ་རྔ་བར་གསུམ་དུ་
མཐོང་རྙེད་བྱེད་ཐུབ། ཞིང་སྡེའི་བསྒྱུར་བཅོས་ཁྲོད་གོམས་འདྲིས་རྙིང་བ་
བགེགས་རྐྱེན་དུ་ལངས་ནའང་ཚེ་བརྟན་ལྷ་མོ་སོགས་ཀྱིས་འཚོ་བར་རེ་བ་ཁེངས་
པའི་ཚུལ་གྱིས་གསར་དུ་དར་འགོ་ཚུགས་པའི་ཞིང་སྡེའི་དཔལ་འབྱོར་རྣམ་པའི་
དཀའ་ཁག་དང་རང་སྟེང་གི་ཞན་ཆ་མཐོང་ཐུབ་པ་བྱས་ནས། ཞིང་སྡེ་བསྒྱུར་
བཅོས་ལ་དགའ་སྣང་འཛིན་པའི་རྣམ་འགྱུར་བྲིས་པའི་ནང་གསར་བྱུང་བྱ་
དངོས་དེ་རྣམ་པར་རྒྱལ་ཞིང་གཟི་འོད་ལྡན་པའི་མདུན་ལྗོངས་ལ་རེ་བས་ཁེངས་
པ་མཚོན་ཡོད། བརྩམས་ཆོས་ནང་མི་སྣ་གཙོ་བོ་ཚེ་བརྟན་ལྷ་མོ་དང་དོན་གྲུབ།
ཕུན་ཚོགས་སོགས་ལས་ལ་བརྩོན་ཞིང་སེམས་པ་བཟང་ལ་གཡོ་ལྷད་མེད་པའི་
ཞིང་ཁུལ་གྱི་མི་སྣའི་གཟུགས་བརྙན་བསྐྲུན་བྱུང་ལ། ལྷག་རྡོར་དང་སྒྲོལ་མ་ལྟ་
བུའི་ཨུ་ཚུགས་གཉའ་རེངས་དང་དུས་རབས་ཀྱི་ཉེས་འཁུར་བར་གྱུར་པའི་མི་
སྣའི་སྣང་བརྙན་ཡང་ལྷང་ངེར་བཀོད།
དེ་ལྟར་ཁོང་གི་སྒྲུང་གཏམ་ཕྱོགས་བསྡུས་ལས《ཕྱི་ཉིན་གྱི་གནམ་གཤིས་དེ་
རིང་ལས་ལེགས་པོ་ཡོང་ངེས》ཞེས་པ་ནི། བོད་རིགས་ཞིང་བ་ཚོས་གནམ་ལ་
ཕུ
49.



ནགས་ཀློང་ཁུ་བྱུག་འདུ་གནས།
ས
འཐབ་པ་དང་ས་ལ་རྒོལ་བའི་དཔའ་བོའི་སྤོབས་ཉམས་གསལ་མཚོན་བྱས་པའི་
རི་མོ་ཞིག་ཡིན། སྒྲུང་གཏམ་རིལ་བོ་ཚན་པ་བཞིར་དབྱེ་ཆོག་པ་དང༌། ཚན་
པ་དང་པོའི་ནང་ཞིང་བ་རྣམས་ལོ་འཁོར་མོ་ཡུག་ཏུ་ནམ་ལངས་པ་ནས་ས་རུབ་
པའི་བར་བྲེལ་ཟིང་ཆེ་ཚུལ་བྲིས་པ་དང༌། ཚན་པ་གཉིས་པའི་ནང་ཞིང་བའི་
དཀའ་སྡུག་དང་ངལ་དུབ་བྲིས་ཡོད། ཚན་པ་གསུམ་པའི་ནང་ཞིང་བས་་་
གནམ་གཤིས་ལ་སེམས་ཁུར་བྱེད་པ་བྲིས་ཤིང་། ཚན་པ་བཞི་བའི་ནང་ཞིང་བ་
ཚོ་ཐེངས་བརྒྱར་ཕམ་ཡང་ཡིད་ཐང་མི་ཆད་པར།
ཡང་ཡིད་ཐང་མི་ཆད་པར། རེ་བས་ཁེངས་འདུག་པའི་
སེམས་ཀྱི་དམ་བཅའ་བརྟན་པོ་དེ་བྲིས་ཡོད། རྩོམ་པ་པོས་ཕྲ་ཞིབ་ཀྱི་བྱུང་རིམ་
རབ་དང་རིམ་པའི་ཞིབ་འབྲི་ལ་བརྟེན་ནས། ལས་ལ་བརྩོན་ཞིང་ངང་རྒྱུད་
གཙང་བ། སྙིང་རུས་ཆེ་ཞིང་ཡར་ཐོན་ལ་འབད་པའི་ཞིང་བ་རྒན་པོ་ཞིག་གི་
མཐོ་ཞིང་ཆེ་བའི་སྣང་བརྙན་བཞེངས་པ་དང་། གོམས་སྲོལ་དུ་གྱུར་པའི་་
སྟོབས་ཤུགས་དང་སྲོལ་རྒྱུན་གྱི་ལྟ་ཚུལ་རྙིང་བས་ཞིང་བ་རྣམས་ཀྱི་རྐང་ལག་སྔར་
བཞིན་ འཆིང་ སྡོམ་ བྱེད་ པའི་ གནས་ ཚུལ་ གསལ་ རྗེན་ དུ་ བྲིས་ འདུག་ པས།
བརྩམས་ཆོས་ཀྱིས་བདེན་དངོས་ཀྱི་ཚད་མཐོ་བའི་སྒོ་ནས་གཙང་ཁུལ་ཞིང་བས་
དམིགས་བསལ་གྱི་ཆ་རྐྱེན་ག་གེ་མོའི་འོག་དཀའ་སྤྱད་ངང་མདུན་དུ་བགྲོད་པའི་
རྐང་རྗེས་རེ་རེ་བཞིན་མངོན་པར་མཚོན་པ་ལ། ང་ཚོས་ཕྱོགས་གཅིག་ནས་
ཞིང་བའི་སྐྱེས་སྟོབས་ཀྱི་དཔལ་འབར་ཞིང་གནམ་ས་འགེངས་བའི་ངར་ཤུགས།
རྒྱུད་ལེགས་བཞིན་གཙང་གི་གཤིས་ཀ་མཐོང་ཐུབ་པས་སེམས་གཏིང་ནས་བརྩེ་
ཞིང་གུས་པའི་ཚོར་སྣང་བསྐྱེད་ཅིང༌། ཕྱོགས་གཞན་ཞིག་ནས་མི་རྣམས་ལ་ཇི་
ལྟ་བུའི་སྒོ་ནས་ཞིང་བ་ཚོར་རོགས་རམ་བྱས་ནས་ཁོ་ཚོའི་ལུས་སྟེང་དང་སེམས་
སྟེང་གི་ཁུར་བོ་ལྕི་མོ་དེ་མར་ཕབ་རྒྱུ་ནི་མིག་སྔར་གྱི་ལས་འགན་ཛ་དྲག་ཆེ་བ་ཞིག་
ཡིན་པའི་གསལ་བཏབ་པ་རེད།
སྒྲུང་གཏམ་ནང་གི་མི་སྣ་གཙོ་བོ་སྐལ་བཟང་བཀྲ་ཤིས་ནི་འཐུས་ཚབ་ཀྱི་
5O



བཀྲ་ཤིས་དཔལ་ལྡན།
བྱེད་པ།
ཤུགས་ཆེ་བའི་ཞིང་བ་རྒན་པོ་ཞིག་གི་དཔེ་གཞི་ཡིན། སྐལ་བཟང་བཀྲ་ཤིས་ཀྱི་
མི་ཁོམ་དང་བྲེལ་ཟིང་འབྲི་སྐབས་ཁོ་རང་ནངས་སྔ་ལངས་དང་དགུང་འཕྱི་ཉལ་
དུས་ཚོད་ལ་གསེར་བཞིན་གཅེས་པ། ཁྱིམ་མི་ཡོངས་རྫོགས་ལས་
ལ་སྐུལ་བ་བཅས་ཕྱོགས་གསུམ་འབུར་ཐོན་དུ་བྲིས་ཡོད།
སྒྲུང་གཏམ་གྱིས་སྐལ་བཟང་བཀྲ་ཤིས་ཀྱི་ངལ་དུབ་དང་དཀའ་སྡུག་འབྲི་
སྐབས། ས་ཞིང་རྨོ་བའི་གླང་གོག་གཉིས་ངལ་བས་མནར་ནས་དབུགས་ལྷེམ་
ལྷེམ་བྱེད་པ་དང་ཁ་ནས་ལྷུ་བ་ཐོན་པའི་ངང་ཚུལ་བྲིས་ནས་སྐལ་བཟང་བཀྲ་
ཤིས་ཀྱི་ཞུམ་པ་མེད་པའི་སྙིང་སྟོབས་མཚོན་པ་སྟེ། “ཁོ་རང་ངལ་དུབ་ཀྱིས་
མནར་བའི་ཁར་ཉི་འོད་རབ་ཏུ་ཚ་བས་རྔུལ་ཆུའི་ཐིགས་པ་མ་ནེའི་འོག་ནས་
ཟགས་པ་དང་སྟོད་ལ་གྱོན་པའི་འོག་འཇུག་དྲེག་པས་འཚོས་པ་དེའང་རྦད་དེ་
རློན་པ་ཆགས་ཡོད་པས་འོག་འཇུག་དེའང་ཕུད་དེ་སྟོད་ཧྲིང་མར་ཐོན”ཞེས་པ་
ནི་ཇི་འདྲའི་ཞུམ་པ་མེད་ཅིང་བརྩོན་སེམས་ལྡན་པ་ཞིག་རེད་ཨང་། མིའི་སྣང་
ཚོར་དུ་འདི་ལྟའི་སྙིང་སྟོབས་ཡོད་ཚེ། དཀའ་ཁག་ཅི་འདྲ་ཞིག་གིས་ཀྱང་
གནོན་མི་ཐུབ་ལ། འཇིགས་སྣང་སྐྱེ་མི་སྲིད་པའི་ངར་ཤུགས་སྦྱིན་པར་བྱེད།
དེ་ལྟར་སྐལ་བཟང་བཀྲ་ཤིས་ཀྱིས་ གནམ་གཤིས་འགྱུར་ལྡོག་ལ་སེམས་
ཁུར་བྱེད་པ་འབྲི་སྐབས། ཞིང་བ་རྒན་པོ་དེས་ཆར་ཆུ་དུས་ཐོག་ཏུ་འབབ་པ་
ནི་ལོ་ལེགས་འབྱུང་བའི་གཞི་རྐང་དང་། ཐན་པ་དང་སེར་བ་སོགས་ནི་གནོད་
འཚེ་དང་མུ་གེའི་འབྱུང་གཞིར་མཐོང་བ་བྲིས་ནས། ཞིང་བ་རྣམས་ཀྱི་དགའ་
སྐྱོ་ཆགས་སྡང་གི་བརྩེ་སེམས་མཚོན་པའི་ནང་ལྟ་ཚུལ་རྙིང་བ་དང་བྱ་སྤྱོད་རྙིང་
བ་གསལ་འབྱིན་བྱས་ཡོད་དེ། “ས་ཟླའི་དུས་ཚོད་རན་པས་གྲོང་མི་རྣམས་
ཀྱིས་ཡུལ་ལྷ་གསོལ་མཆོད་བྱས་པ་དང་། ཆར་འབེབས་ཀྱི་ཆོ་ག་བྱེད་པ། ལྷ་
གསོལ་ཀླུ་གསོལ་བྱེད་པ་བཅས་གང་ཡོད་ཅི་ཡོང་བྱས”། “དེ་ནས་ཡང་ཉིན་
ཞིག་ཁོ་ཚོས་རྣམ་ཀུན་ལྟར་གཞི་བདག་དང་ཀླུ་རྒྱལ་གསོལ་རྗེས་སྦལ་བ་དང་སྡིག་
51



ནགས་ཀློང་ཁུ་བྱུག་འདུ་གནས།
རྭ་ཟིན་ནས་དམར་འཛིང་བྱེད་དུ་བཅུག བཤད་སྲོལ་ལྟར་ན་ཁོ་གཉིས་ཀྱི་
དམར་འཛིང་དེ་སྦལ་བ་ལ་ཐོབ་ན་ཆར་བ་འབབ་རྒྱུ་ཡིན་པ་དང་སྡིག་རྭ་ལ་ཐོབ་
ན་ཐན་པ་བསྟན་གྱི་ཡོད” ཅེས་པའི་བྱ་སྤྱོད་ཀྱིས་ཞིང་བ་རྣམས་ཀྱི་རེ་འདོད་
མཚོན་པ་མ་གཏོགས། དོན་དངོས་ཐོག་གནམ་རྒན་མར་ཡིད་འགུལ་ཐེབས་
མི་སྲིད་པ་རེད། གཞན་ད་དུང་སེར་བ་འགོག་ཐབས་ནི་དེ་བས་མཚར་སྣང་ཆེ་
བ་སྟེ། སེར་འགོག་མཁན་གྱིས་སྔགས་བཟློ་བ་མ་ཟད། ཁོས་ད་དུང་མང་
ཚོགས་ལ་སེར་བ་འགོག་པའི་གསང་ཐབས་ཤིག་བསླབས་མོད། འོན་ཀྱང་
མཐའ་འབྲས་ནི་ཡ་ང་ཞིང་ཡིད་སྐྱོ་བའི་གནས་ཚུལ་བྱུང་བ་དེ་ཀློག་པ་པོས་དེ་སྔ་
དངོས་སུ་མཐོང་བ་དང་དངོས་ སུ་ མྱོང་ ཞིང་ བརྒྱུད་ པ་ ལྟར་ སྣང་ བ་ མ་ ཟད།
རྨོངས་དད་དང་ནོར་འཁྲུལ་གྱི་ངོས་ཟིན་ལ་དགག་པ་ཚ་ཐག་ཆོད་པ་ཞིག་བསྐྱོན་
ཡོད།
སྒྲུང་གཏམ་གྱི་མཇུག་ཏུ་སྐལ་བཟང་བཀྲ་ཤིས་གནོད་འཚེ་དང་གོད་ཐན་
མང་བའི་ལོ་དེར་ཁ་གཏད་ནས་སྤོབས་པས་བྲང་ཁོག་རབ་ཏུ་ཁེངས་པའི་ངང་
མདུན་ཕྱོགས་ཀྱི་ངོས་མི་སྙོམ་ཞིང་ཀྱག་ཀྱོག་གི་རི་ལམ་ལ་རྒྱང་ལྟ་བྱེད་ཅིང་།
སྐྱེས་པ་ཕོ་ཡི་ཁོག་རྒྱ་ཡངས་ཚུལ་གྱིས“ཚེ་གང་གཏན་གྲོགས་ཉེས་ན་ཉེས་པ་ཡིན།
ལོ་གཅིག་ལོ་ཏོག་ཉེས་པ་ཉེས་པ་མིན་ཟེར་བ་ལྟར་འདི་ལོ་ལོ་ཉེས་བྱུང་ཡང་སང་
ལོ་ཤར་རྒྱུ་ཡོད་པ་ཡིན། ད་ནི་སེམས་ཁྲལ་བྱས་ཀྱང་ཕན་ཐོགས་ཅི་ཡོད། དེ་
ལས་སང་ལོ་ལོ་ལེགས་ཡོང་བའི་ཆེད་དུ་ས་བཀྲབ་གནམ་བཀྲབ་བྱས་ན་ཡག་གི་
རེད” ཅེས་སྨྲས་པ་ནི། དངོས་ཐོག་དཀའ་
སྒྲུབ་བྱེད་པའི་རྨང་གཞིའི་སྟེང་
ཚུགས་པའི་ཡིད་དུ་འོང་བའི་ཕུགས་བསམ་ཉག་གཅིག་དང་སྒྲུང་གཏམ་གྱི་ཆེས་
འོད་འཕྲོ་བའི་གནས་ཀྱང་འདི་ཡིན། ཞིང་བའི་བསམ་པའི་འཇིག་རྟེན་ནང་
གི་མན་ངག་དེ་ཇི་མ་ཇི་བཞིན་འབྲི་གནང་མཛད་པ་རེད།
མདོར་ན། 《ཕྱི་ཉིན་གྱི་གནམ་གཤིས་དེ་རིང་ལས་ལེགས་པོ་ཡོང་ངེས》
ནི་
52



བཀྲ་ཤིས་དཔལ་ལྡན།
ཞེས་པ་ནི། བོད་རིགས་ཞིང་བའི་འཚོ་བ་མཚོན་པའི་བརྩམས་ཆོས་ལེགས་
པོར་གྲུབ་པ་ཞིག་ཡིན། དེའི་བརྗོད་བྱའི་བསམ་བློའི་སྔོག་འདོན་དང་སྐད་
ཆའི་ཞུན་སྦྱངས། བྱུང་རིམ་གྱི་བདམས་བཀོད་གང་གི་ཆ་ནས་ཀྱང་རྩོམ་པ་
པོའི་རྩོམ་རྩལ་མཐོན་པོ་དེ་ཕྱིར་མངོན་བྱས་ཡོད།
53



ပါ။
-
A



འཇུ་སྐལ་བཟང་།
འཇུ་སྐལ་བཟང་།
ངོ་སྤྲོད་མདོར་བསྡུས།
འཇུ་སྐལ་བཟང་ལགས་ནི། 1960ལོར་མཚོ་སྔོན་མགོ་ལོག་ ཏུ་སྐྱེས་་
ཤིང༌། སྔ་ཕྱིར་རང་ཡུལ་དང་ཟི་ལིང་། པེ་ཅིན་སོགས་སུ་སློབ་གྲྭ་འགྲིམས།
རང་ ལོ་ ཉེར་ བདུན་ སྟེང་ བོད་ ཀྱི་ རྩོམ་ རིག་ ཧྲི་ ཧྲིའི་ དམ་ བཅའ་ ཟིན།
1977ལོར་རྩོམ་རིག་གསར་རྩོམ་གྱི་ལས་ལ་ཞུགས་པ་ནས་ད་བར་དུ་སྙན་ངག་
དང་ལྷུག་རྩོམ་སོགས་བརྩམས་ཆོས་ཉིས་བརྒྱ་ལྷག་སྤེལ་ལ། རྩོམ་རིག་དཔྱད་
རྩོམ་ ཆེད་ དེབ《 སྙན་ ངག་ རྣམ་ བཤད》དང༌། སྙན་ རྩོམ་ ཕྱོགས་ བསྒྲིགས་
《གངས་ འདབས་ ཀྱི་ སེམས་ པ》སྒྱུར་རྩོམ་དེབ་ གཅིག་ བཅས་ པར་དུ་བསྐྲུན།
སྔ་གཞུག་ཏུ་ཀྲུང་གོའི་ཀྲོང་ཀྲུན་ཝིན་རྩོམ་རིག་བྱ་དགའ་དང་གངས་ཅན་རྟགས་
ཅན་གྱི་བོད་ཀྱི་རྩོམ་རིག་བྱ་དགའ་སོགས་བྱ་དགའ་མང་དུ་ཐོབ། ད་ལྟ་ཀྲུང་
གོ་གྲངས་ཉུང་མི་རིགས་རྩོམ་རིག་མཐུན་ཚོགས་ཀྱི་ཁོངས་མི་དང༌། མཚོ་སྔོན་
ཞིང་ཆེན་རྩོམ་པ་པོའི་མཐུན་ཚོགས་ཀྱི་ཁོངས་མི་དང༌། མཚོ་སྔོན་ཞིང་ཆེན་
རྩོམ་པ་པོའི་མཐུན་ཚོགས་ཀྱི་ཚོགས་གཙོ་གཞོན་པ་སོགས་ཀྱི་ཞོར་འགན་ཁུར་
ཅིང་། མགོ་ལོག་ཁུལ་མི་རིགས་སྐད་ཡིག་ལས་སྒྲུབ་ཁང་དུ་ཕྱག་ལས་གནང་
བཞིན་མཆིས།
5
དུ



ནགས་ཀློང་ཁུ་བྱུག་འདུ་གནས།
-
བདག་དང་བདག་གི་གསར་རྩོམ་སྐོར་གྱི་བསམ་གཞིགས་ཐོར་བུ།
འཇུ་སྐལ་བཟང་།
གྲོགས་པོ་ལགས། ངའི་སྙིང་ཉེ་བའི་ཀློག་པ་པོ་ཚོ།
ངས་རིང་མོ་ཞིག་ནས་ཁྱོད་ཚོར་ཅི་ཞིག་ཞུ་བར་འདོད་ཀྱང་ཞུ་བར་འོས་པ་
ཅི་ཡང་མ་བྱུང༌། ཇི་ལྟར་ཞུ་རྒྱུའང་མ་ཤེས་པར་ལུས། ནམ་ཞིག་ངས་ཤིན་ཏུ་
མ་བརྟག་པའམ་ཡང་ན་ཡང་ཡང་བརྟག་སྟེ་མགྲིན་པ་རང་གིས་མི་ཐེག་པ་ཞིག་
ཨུ་ཚུགས་ཀྱིས་བཏེགས་ནས་ཡིད་ཀྱི་བརྣག་དོན་མང་པོ་ཞིག་ཡི་གེར་ཕབས་པས་
འུ་ཅག་བར་ཐོག་མའི་འབྲེལ་བ་བྱུང་། ལས་དབང་ཞིག་གིས་འབྲེལ་བ་དེ་
གཏིང་ཇེ་ཟབ་ཏུ་ཕྱིན་ཏེ་ད་ལྟ་ཕྲན་གྱི་རྩོམ་ཉོག་དེ་ཚོ་དུས་བཅད་ཀྱི་ཟས་ལྟར་
བརྩི་མཁན་ཡང་སྐོར་ཞིག་བྱུང་བ་ཕྲན་ལ་མཚོན་ན་ཁྱི་མགོ་སྡེར་ཐོག་ཏུ་བཞག་
པ་ཡིན་པས་ངས་འདིར་བཀའ་དྲིན་ཆེ་ཞུས་པ་ལགས།
ང་ནི་བོད་ཀྱི་སྙུག་ཐོགས་པ་ཕལ་བ་ལས་ཀྱང་ཕལ་བ་ཞིག་ཡིན་ཏེ། ཐོག་
མར་ཁྱེད་ཚོར་རང་རྒྱུས་མདོ་ཙམ་ཞུ་ན། རྒྱལ་ཁམས་ཀྱི་སྤྱི་ལ་ཉམས་ཉེས་ཆེན་
པོ་བྱུང་སྟེ་དུས་ཚོད་ཤིན་ཏུ་མི་ལེགས་པའི་ལོ་ཞིག་ལ་མཐོ་སྒང་གི་འབྲོག་ཁུལ་
ཞིག་ཏུ་ང་རང་སྐྱེས་མོད། སྐྱེས་སྐར་གང་ཡིན་ཡང་གསལ་བོར་ཞུ་ རྒྱུ་མེད།
ངའི་ཕ་རུས་ནི་འཇུ་ཡིན་ལ། མ་ཞང་ཁམས་གཙང་དང༌། ཁྱིམ་རྒྱུད་སྒོ་སྤ་
ཡིན། ཆུང་ངུའི་དུས་སུ་བྱིས་པ་པྲ་ཆལ་ཁ་ལག་མང་བ་ཞིག་ཡིན་མོད་གཡོ་སྒྱུ་
ཆུང་ལ་ཀུན་ལ་བྱམས་པ་ཞིག་ཀྱང་ཡིན་པ་འདྲ། དེ་དུས་རེས་འགའ་ནི་ལྷན་
56



འཇུ་སྐལ་བཟང་།
སྐྱེས་ཀྱི་རིག་པ་དྭངས་ཙམ་ཡིན་ཏེ། ཆོས་སྤྱོད་ཁ་ཏོན་དང་གླུ་གཞས་སྒྲུང་དཔེ
སོགས་ཤར་ཙམ་ཐོས་པས་འཛིན་ནུས་ལ། རང་ལོ་བདུན་པར་ཕ་ལས་ཡི་གེའི་
ཀློག་བསླབས་པས་དབྱངས་གསལ་ངོས་འཛིན་དང་སྦྱོར་ཀློག་སྟབས་བདེ་ཞིང་
ཇ་ཡུན་ཙམ་གྱིས་ཤེས་སྣང་བྱུང་། རེས་འགའ་ནི་གླེན་པ་འུ་ཐུག་བློ་རྩེ་སྐྱོག་ཏུ་
མེད་པ་ཞིག་ཡིན་པས་མཚང་གཏམ་མང་པོ་བཞག་སོང་བ་ཕ་མ་ཉེ་འབྲེལ་དང་
ཡུལ་མི་རྒན་པ་ཚོས་ད་ལྟའི་བར་འཕྱ་བཞད་ཀྱི་གཏམ་དུ་གླེང་། རང་ལོ་་
བདུན་པ་དེ་ཉིད་དུ་སློབ་གྲྭར་སོང་ལ་དགེ་རྒན་ནས་ཀྱང་བསྔགས་བརྗོད་དང་
བཅས་དམིགས་བསལ་སློབ་ཁྲིད་བྱ་ཡུལ་དུ་བཟུང་བ་བདེན་ཡང་རང་ལོ་དགུ་
བར་རྒྱུ་རྐྱེན་འགའ་ཞིག་གིས་སློབ་བཤོལ་བྱེད་དགོས་བྱུང༌། ལོ་ན་བཅུ་དྲུག་
པར་སྟབས་ལེགས་ཤིག་གིས་འབྲོག་ཕྲུག་རི་ཤོར་ཞིག་གྲོང་ཁྱེར་དུ་ཕབ་པ་ནས་
བཟུང་སྔ་ཕྱིར་སློབ་གྲྭ་སྐོར་ཞིག་འགྲིམ་ཞིང་། དགེ་རྒན་ཡང་བོད་གངས་ཅན་
ན་ཆེ་བ་ད་ལྟ་མཚན་ནས་ཀྱང་བརྗོད་མི་ཕོད་པ་དུ་མ་ཞིག་གི་ཞལ་ཁྲིད་ཐོས་ཁུལ་
ཙམ་བྱུང་། ལས་ཀར་ཞུགས་པ་ནས་བཟུང་གྲོང་ཁྱེར་ཆེ་ཞིང་ཁོར་ཡུག་ལེགས་
པ་དུ་མར་བྱ་བ་བསྒྲུབ་པའི་གོ་སྐབས་ཐོབ་ཀྱང་གོ་བརྡ་འཕྲོད་དཀའ་བའི་རྒྱུ་
རྐྱེན་ཞིག་གིས་ད་ལྟའི་བར་གངས་འདབས་ཁོ་ན་བཟུང་སྟེ་ལུས། ད་ལྟ་གནས་
དེ་ ན་ གྱི་ ནར་ འཚོ་ ཞིང་། ཆུང་ མ་ གཅིག་ ཡོད།
ཆུང་ མ་ གཅིག་ ཡོད། བྱིས་ པ་ གཉིས་ ཡོད།
གྲོགས་པོ་བཟང་པོ་ཉུང་ཤས་ཤིག་ཡོད། བྱ་བ་ལ་ཡར་སྐྱེད་ཆེར་མ་བྱུང་བར་
རིག་པ་ཉམས་ཏེ་རྒས་འགོ་རྩོམ་བཞིན་ཡོད། འོན་ཀྱང་འཕར་རྩ་སྔར་ལྟར་
ལྡིང་བཞིན་ཡོད།
ང་རང་རྩོམ་རིག་གསར་རྩོམ་ལ་འཇུག་པའི་དམིགས་ཡུལ་ལམ་དགོས་པ་
བཤད་ན། ཐོག་མར་དགའ་ཕྱོགས་དང་མོས་པ་ཞིག་ཡིན་ལ། ད་ལྟ་བསམ་
ན་རང་གི་མི་ཚེའི་རིན་ཐང་མངོན་དུ་འགྱུར་བ་ཞིག་གི་ཆེད་དུའང་ཡིན་པ་འདྲ་
སྟེ། ང་འདི་རུ་སྐྱེས། ང་འདི་ན་ཡོད་ཅེས་སྒྲོག་པའི་མངོན་འདོད་ཅིག་ཡིན་
57



ནགས་ཀློང་ཁུ་བྱུག་འདུ་གནས།
ང་
ཀྱང་སྲིད་མོད། ངོ་ཚ་བཞིན་སྨྲས་ན་བོད་མི་རིགས་ལ་ག་ཤེད་ཅིག་ནས་ཅུང་
ཙམ་རེ་ཕན་ཨེ་ཡོང་སྙམ་པའི་འདུན་པ་ནི་དང་པོ་ཉིད་ནས་ཡོད་ཅིང་ད་ལྟའི་
བར་དུ་འདོར་མ་མྱོང་། བྱིས་བློ་ཟེར་བ་དེ་ཚོ་འདི་ལྟའི་བསམ་ཚུལ་ཞིག་ལ་
བསྟན་པ་འདྲ་མོད། ང་ལ་ནི་དེ་བྱིས་བློ་ཡིན་པ་ལ་འགྱོད་གནོང་ཅི་ཡང་མེད་
དེ། འགྱོད་པ་ནི་བྱིས་བློ་དེ་ཆེད་དུ་འབད་འབུངས་དང་རྩོལ་བ་བསྟེན་མ་ཐུབ་
པ་དེ་ལ་འགྱོད། འོན་ཀྱང་ད་ལྟ་འགྱོད་འཕྱིས་དྲགས་པ་འདྲ།
རྩོམ་རིག་གསར་རྩོམ་གྱི་རྩ་དོན་ནམ་ཁ་ཕྱོགས་ཆེ་ལོང་ཙམ་ཞིག་ནི་རྩོམ་པ་
པོའི་མིང་ཁྱེར་བ་ཞིག་ཡིན་ཕྱིན་ཅིས་ཀྱང་ཡོད་དགོས་པས་ན་ངས་ཀྱང་འདི་
ཕྱོགས་ལ་བློ་ཁ་རེ་སྐོར་མྱོང་། དེ་ཡང་སྤྱི་ཚོགས་ཀྱི་འཕེལ་ཕྱོགས་དང་།
ཚོའི་སྔར་སོང་དང་ད་ལྟའི་ཆ་རྐྱེན་དང་གནས་བབ། འཛམ་གླིང་རྩོམ་རིག་
རིག་ལམ་གྱི་འཁོར་ཕྱོགས་སོགས་ལ་གཞིགས་ཚེ། ང་ཚོའི་གསར་རྩོམ་གྱི་རྩ་
དོན་ནི། བོད་རང་གི་ཕུན་སུམ་ཚོགས་པའི་རྩོམ་རིག་གི་ངོ་བོ་དང་ཁྱད་ཆོས་
རྒྱུན་འཛིན་བྱས་པའི་རྨང་གཞིའི་སྟེང་རྒྱལ་ཁབ་དང་མི་རིགས་གཞན་གྱི་རྩོམ་
རིག་གི་ལེགས་ཆ་ནང་འདྲེན་དང་ཚུར་ལེན་བྱེད་ཅིང་། དེའི་ཁར་གཙོ་བོ་རང་
ཉིད་དམ་མི་རབས་འདིའི་གསར་གཏོད་ཅིག་ཅིས་ཀྱང་ཡོད་པར་བྱེད་རྒྱུ་དེ་ཡིན་
སྙམ། དེ་ལས་ཀྱང་རྒྱུན་འཛིན་ནི་རྨང་གཞི་དང་། གཞི་འཆའ་སའམ་རྐང་
འཛུགས་སར་བྱེད་ཅིང་། ཚུར་ལེན་ནི་ཐབས་ལམ་དང་བྱེད་ཐབས་ཤིག་ཏུ་
འཛིན་པ་དང་། གནད་འགག་ནི་གསར་གཏོད་བྱེད་རྒྱུ་དེ་ཡིན་ལ། གསར་
གཏོད་ཅེས་པའང་སྔར་ལུགས་ལ་བསྐྱར་ཟློས་འབའ་ཞིག་མིན་ཅིང་། གཞན་
ལུགས་ལ་ལད་ཟློས་ཁོ་ནའང་མིན་པའི་བརྩམས་ཆོས་ལེགས་པོ་ཀློག་པ་པོས་དང་
ལེན་དང་དགའ་མོས་བྱེད་པ་ཞིག་ལ་གོ་ན་ཆོག་སྙམ། ངས་དེ་སྔོན་དེ་ལྟར་
ལབ་ཅིང་བྲིས་མྱོང་ལ། རང་གིས་ཀྱང་དེ་ལྟར་ཨེ་འཁྱོངས་བལྟ་མྱོང་། འོན་
ཀྱང་འདི་ནི་སྤྱི་ཕྱོགས་ནས་བཤད་པ་ཡིན་གྱི་བརྩམས་ཆོས་རེ་རེ་བཞིན་དང་རྩོམ་
58



འཇུ་སྐལ་བཟང་།
84
ཞིག་
པ་པོ་སོ་སོ་བཞིན་ཅིས་ཀྱང་དེ་ལྟར་དགོས་ཞེས་པ་མིན་ཏེ། བརྩམས་ཆོས་
འགའ་ཞིག་སྲོལ་རྒྱུན་ཁོ་ན་ལྟར་བྲིས་ཆོག་ལ། ཁ་ཅིག་ལད་ཟློས་ཀྱི་ཚུལ་བྱས་
ཀྱང་མི་རུང་བ་ག་ལ་ཡོད (གལ་ཏེ་ཀློག་པ་པོ་ཡོད་ཅིང་སྒྱུ་རྩལ་དང་བསམ་བློའི་རིན་
ཐང་ཡོད་ན)། དེ་བཞིན་རྩོམ་པ་པོའང་རང་རང་གི་འཇོན་ཆ་དང་ཁྱད་ཆོས་
གང་ཕྱོགས་ལ་ཡོད་པ་དེ་ཕྱོགས་རྩལ་དུ་བཏོན་ན་འོས་པ་སོ་སོའི་སྒེར་ཁྱད་ཡིན་
ལ། སྤྱི་ལ་གྲུབ་ཆ་མི་འདྲ་བ་བསྣན་པའང་ཡིན་སྙམ།
དེ་སྔོན་དེ་ལྟ་བུའི་ཁ་ཕྱོགས་སམ་གཞུང་ལམ་ཞིག་ལ་ཞེན་ཁུལ་བྱས་མོད།
སྤྱིར་ཆུང་སོ་དཀར་ནས་རྒན་སྐྲ་དཀར་བར་བསམ་པའི་འཁྱེར་སོ་མང་མང་
བརྗེས་འགྲོ་བ་ཆོས་ཉིད་དང༌། སྒོས་སུ་མྱུར་ཚབས་ཆེ་བའི་སྤྱི་ཚོགས་འཕོ་
འགྱུར་སྣ་ཚོགས་ཀྱི་དབང་གིས་ ཁོར་ཡུག་གི་ཆ་རྐྱེན་དང་རིན་ཐང་འདུ་ཤེས་
སོགས་འགྱུར་བ་དང་བསྟུན་རྩོམ་རིག་གསར་རྩོམ་ཐད་ཀྱི་འཚོལ་སྙེག་བློ་ཁ་དང་
མོས་འདུན་ལའང་ལྟོས་བཅས་ཀྱི་འགྱུར་ལྡོག་བྱུང་དང་འབྱུང་མུས་སུ་ཡོད་དེ།
ང་ཚོའི་སྐར་ཆེན་དང་སྐར་ཕྲན་མང་པོ་ཞིག་འདི་ཉིད་དང་ཡུན་གྱིས་གྱེས་ཏེ་
འགྲོ་བཞིན་པ་འདི་ལགས་ན། ཕྲན་པ་ལའང་ཤན་ཞུགས་ངེས་ཅན་ཞིག་ཡོད་
པ་སྨོས་མེད་ཡིན། འོན་ཀྱང་ང་ཚོའི་སྤྱི་ཚོགས་ཧྲིལ་བོའི་རིས་སུ་མ་ཆད་པའི་
དགོས་མཁོ་དང༌། ཁྱད་པར་དུ་ཀློག་པ་པོ་མི་ཉུང་བ་ཞིག་གི་ཞལ་རས་མཐོང་
ཞིང་འབོད་སྐུལ་ཐོས་ཚེ། ངའི་རང་གི“སྲབ་ཁ་འཐེན་འདོད”ཀྱི་འདུ་ཤེས་
སླར་ཡང་ཉམས་ཏེ་འགྲོ། དེ་སྔོན་ཕྲན་པའི《 གནོད་སྦྱིན་ཕོ་བྲང་དཀྲུག་པའི་
འཕྲུལ་འཁོར》དང་། 《འབྲོག་པ་དང་དངོས་གོང》《ལམ་ཕྲན་དུ་ལུས་པའི་
གཏམ》སོགས་ཀྱིས་ཀློག་པ་པོ་མི་ཉུང་བ་ཞིག་གི་བཅོས་མ་མིན་པའི་མོས་མཐུན་
གྱི་ཚོར་བ་བསླངས་པ་དང་། 《དུང་སེམས་རླབས་ཀྱི་གཟེགས་མ》དང《དྲན་
མགུར་ཁུ་བྱུག་མགྲིན་གླུ》སོགས་ཀྱིས་ཚོར་བ་གྲུང་བའི་ཀློག་པ་པོ་འགའ་ཞིག་གི་
མིག་ཆུ་ཤར་མར་དབྱུང་བ་མངོན་སུམ་དུ་མཐོང་བ། 《གྲང་ལྷགས་ཀྱི་མཚན་
59



ནགས་ཀློང་ཁུ་བྱུག་འདུ་གནས།
མོ》དང་། 《དབྱར་གཞུང་གི་རྩྭ་ཐང》སོགས་བོད་ཀྱི་བྱིས་པ་ལོ་བརྒྱད་ཚོས་
གདངས་དབྱངས་སྙན་པོས་སྐྱོར་འདོན་བྱེད་པ་དངོས་སུ་ཐོས་པ། གཞན་
ཡང་སྟོད་མངའ་རིས་དང་བྱང་ནག་ཆུ། ཁྲི་ཤོར་རྒྱལ་མོའི་ཉེ་འགྲམ་དང་བྱང༌
སྡེ་རྫ་ཆུ་ཁ་བ་སོགས་ནས་ཀློག་པ་པོ་དུ་མས་འཕྲིན་ཡིག་གི་ལམ་ནས་སྐུལ་མ་ཡང་
ཡང་གནང་བ་སོགས་ཀྱིས་ངས་རང་ཉིད་ཀྱི་བརྩམས་ཆོས་ཀྱི་རིན་ཐང་ཕྲན་བུ་
མཐོང་ཞིང་དེ་བས་ཀྱང་བོད་ཀྱི་རྩོམ་རིག་གསར་བའི་དགོས་པ་སྙིང་ནས་རྟོགས་
པས། དེ་ཚོ་རྟིང་སྐུལ་དང་སྒུལ་ཤུགས་དངོས་སུ་གོ་ཞིང་། བོད་ཕྲུག་སྙུག་
ཐོགས་པ་ཞིག་གི་ཞབས་ཞུའི་བསམ་བློ་དང་འགན་འཁྲིའི་འདུ་ཤེས་ཀྱང་ཇེ་དྲག་
དང་ཇེ་དམ་དུ་མི་འགྲོ་ཐབས་མེད་བྱུང༌། དེ་ཡི་མོད་ལ་ངས་བླང་བྱ་གསར་བ་
དེ་ཚོ་བཟུང་ནས་རང་གི་ངོ་གདོང་ལ་རེར་བལྟ་བྱས་པ་ན་ཡོན་ཏན་གྱི་ཆ་ནི་ཉིན་
བཞིན་འགྲིབ་ཅིང་། རྩོམ་པོ་པོའམ་སྙན་ངག་པ་ཞིག་ལ་མཚོན་ན་འགལ་རྐྱེན་
དང་ཞན་ཆར་གྱུར་པའི་ཆ་དེ་བསྡད་ཀྱིན་གཏོས་ཆེ་རུ་འགྲོ་བཞིན་འདུག་པ་
མཐོང་བྱུང་སྟེ།
༡, ཐོས་པ་ཆུང་ཞིང་དཔེ་ཀློག་གིས་མི་འདང་སྟེ། སྤྱིར་ད་ལྟའི་ང་ཚོའི་
རྩོམ་པ་པོ་མང་པོ་ཞིག་གིས་དཔེ་ཆ་ཀློག་རྒྱུ་ཇེ་ཉུང་དུ་ཕྱིན་འདུག་པ་འདྲ་ལ།
ང་རང་ནི་དེ་བས་ཀྱང་ལྷང་ལ་བུད་པ་ཞིག་ཏུ་ཡོད། འདི་ཕྱོགས་ལ་གནའ་
དེང་ཀྲུང་ཕྱིའི་མཁས་དབང་ཚོའི་ལུང་མང་འདྲེན་དུ་ཡོད་པ་རེ་ཞིག་བསྐྱུང་ཆོག་
མོད། དོན་དངོས་ནས་བཤད་ནའང་དཔེ་ཀློག་འདི་གལ་ཆེ་སྟེ། དེ་སྔོན་
མིའི་རིགས་ཀྱི་ཤེས་རིག་གི་འབྲས་བུའམ་ཉིང་བཅུད་མང་པོ་ཞིག་དཔེ་ཆའི་ཐོག་
ཏུ་ཡོད། དེ་ཚོར་མ་བརྟེན་ན་ང་ཚོའི་མི་ཚེ་གཅིག་གམ་ཕྱེད་ཀའི་མཐོང་བ་
དང་ཤེས་ཚོར་འདི་ཤིན་ཏུ་རྒྱ་ཆུང༌། མཐར་གཏུག་ན་ང་ཚོས་མང་པོ་ཞིག་
ཤེས་ཀྱིན་མེད་ལ་ཤེས་ཁུངས་ཀྱང་མེད་པ་འདི་ཁས་ལེན་དགོས། མ མ་གཞིར་གུ་
དོག་པའི་དབང་བོ་འདི་དག་གི་སྔ་ན་ཉིན་བཞིན་བསྐྱར་ཟློས་སུ་འོང་བའི་འདུ་
دعا کن
6O



འཇུ་སྐལ་བཟང་།
འཛི་དང་ཁ་ན་མ་ཐོ་བ་དེ་དག་གིས་ཆོད་ཡོད། ཉེ་ལམ་ངས་བོད་ཡིག་རྩོམ་
རིག་བརྩམས་ཆོས་ཀྱི་དཔེ་དེབ་སྐོར་ཞིག་ལ་བལྟ་སྐབས་བསམ་བློ་ཆིག་རྐྱང་དང་
ཐ་སྙད་བསྐྱར་ཟློས་མང་བའི་སྐྱོན་ཞིག་མཐོང་བྱུང་ལ། ང་རང་གི་རྩོམ་ཡང་དེ་
བཞིན་ནམ་དེ་ལས་ཀྱང་ཚབས་ཆེ་བར་མཐོང༌། དེའི་རྒྱུ་རྐྱེན་གཙོ་བོ་ཞིག་ནི་
ཐོས་རྒྱ་ཆུང་བ་དང་དཔེ་ཀློག་གིས་ཕོངས་པ་འདྲ་སྟེ། རྗོད་བྱེད་ཀྱི་ཐ་སྙད་
ཤིན་ཏུ་ཉུང་བ་འདི་གཅིག་པུས་ཀྱང་གནད་དོན་འདི་མཚོན་ཐུབ། མི་རིང་
བར་འདི་ཁོ་ནས་ཀྱང་ཀློག་པ་པོ་དག་ལ་སུན་སྣང་དང་ཡི་ཆད་ཅིག་སྐྱེད་འགྲོ་
སྙམ་པའི་དོགས་འཚེར་དང་འཇིགས་སྣང་ཞིག་ཀྱང་རྟག་པར་འོང་། འགའ་
ཞིག་གིས་དཔེ་ཆ་བལྟ་རྒྱུ་མང་ཆེས་ན“དཔེ་ཆ་བ་གླེན་པ”ཞིག་ཏུ་འགྱུར་འགྲོ་
ཞེས་སེམས་ཁྲལ་བྱེད་ཀྱང་། དོན་ལ་དེ་ནི་མི་དགོས་པའི་སེམས་ཁྲལ་ཞིག་ཡིན་
ཏེ། སྤྱིར་མིའི་རིགས་ལ“དཔེ་ཆ་བ་གླེན་པའི”ཚད་དུ་སོན་པ་ཉུང་ཤས་ལས་
མེད་ལ། དེ་ཚོ་མི་སྣ་རླབས་ཆེན་རེ་ཡིན་པས་ང་ཚོ་དེ་ལྟར་འགྱུར་བ་ལ་དོགས་
པ་མི་དགོས་པ་འདྲ། དེ་ཕྱིར་གསར་རྩོམ་བྱེད་པ་ལ་ཐོས་པ་ཉུང་བ་ནི་གནད་
དོན་ཆེན་པོ་ཞིག་ཡིན་ལ། གནད་དོན་འདིས་ང་རང་ལ་ཚོད་འཛིན་ཆེན་པོ་
ཐེབས་ཡོད།
༢. བརྩམས་ཆོས་ཀྱི་བརྗོད་ བྱ་རྒྱ་ཆུང་ ཞིང་ བསམ་བློ་ གུ་ དོག་ པ་ སྟེ།
རྩོམ་མི་ཉུང་བ་རེ་འབྲི་ཁུལ་བྱས་ཡོད་ཀྱང་དོན་དུ་མི་རིགས་ཀྱི་ལས་དབང་
རགས་བཤད་ཙམ་དང་རྩོམ་པ་པོ་རང་ངོས་ཀྱི་སེམས་ཁམས་ཀྱི་འགྱུ་བ་ཕྲ་མོའམ་
བརྩེ་དུང་རང་ག་བ་ཙམ་ལས་མང་པོ་ཞིག་བརྗོད་ཐུབ་ཀྱིན་མེད་པ་ཁོ་བོའི་
བརྩམས་ཆོས་ཀྱི་ཞན་ཆ་གཙོ་བོ་ཞིག་ཡིན་ལ། དུས་མཚུངས་སུ་ང་ཚོ་ཁག་སྐོར་
ཞིག་གི་ཐུན་མོང་གི་རྩོམ་སྐྱོན་ཞིག་ཀྱང་ཡིན་པ་འདྲ། དཔེར་ན་ང་ཚོའི་ས་
སྒང་དང༌། འགྲོ་བ་མིའི་བདེ་སྡུག་དང་ལེགས་ཉེས། ཁོར་ཡུག་དང་ཚེ་སྲོག
ཐ་ན་སྟོང་ཁམས་ཆེན་མོ། གཞན་ཡང་སྤྱི་ཚོགས་ཧྲིལ་བོའི་དཀྱིལ་སྙིང་དུ་གྱུར་
ཚེ་
61



ནགས་ཀློང་ཁུ་བྱུག་འདུ་གནས།
པའི་ཆབ་སྲིད་དང་དཔལ་འབྱོར། ཚོང་ལས་དང་སློབ་གསོ། འཛུགས་སྐྲུན་
དང་འཕེལ་རྒྱས་སོགས་བརྗོད་བྱར་བྱས་པ་ཤིན་ཏུ་ཉུང༌། བསམ་བློའི་ཆ་ནས་
ཀྱང་སྣོད་ཀྱི་འཇིག་རྟེན་དང་བཅུད་ཀྱི་སེམས་ཅན་བར་གྱི་འགལ་འབྲེལ་དང༌།
ཚེ་སྲོག་གི་གནས་སྟངས་དང་རིན་ཐང་། དངོས་པོ་དང་འདུ་ཤེས་སོགས་ཀྱི་
འབྲེལ་འབྱུང་། བདེ་སྡུག་ལེགས་ཉེས་ཀྱི་འཇོག་སྟངས། ཡུལ་དང་ཡུལ་ཅན་
བར་གྱི་འབྲེལ་བ་སོགས་ཀྱི་ཐད་མཚན་ཉིད་རང་བཞིན་གྱི་འཇིག་རྟེན་ལྟ་ཚུལ་
ལམ་ཐུན་མིན་དང་ཐུན་མོང་གི་དཔྱད་གཞིགས་ཟབ་མོ་སྟོན་པའི་བརྩམས་ཆོས་
ཤིན་ཏུ་དཀོན་ལ། འཛམ་གླིང་ན་བསམ་བློ་བ་ཆེན་པོར་གྲགས་པ་མང་པོ་
འདུག་པ་དེ་ཚོའི་ལྟ་བ་ཚུར་ལེན་བྱས་པ་ཉིན་སྐར་ཙམ་ཡིན་པ་དང་། ཐ་ན་
རང་རེ་ལ་ཅུང་ཟད་རྒྱུས་ཡོད་པའི་ནང་རིག་སོགས་ཀྱི་ལྟ་བ་ཟབ་མོ་རིན་ཐང་ཆེ་
བ་དེ་ཚོའང་རྩོམ་རིག་ཏུ་མཚོན་ཐུབ་ཀྱིན་མེད། གནད་དོན་འདི་ནི་ང་ཚོའི་
སྤྱི་ཚོགས་གོ་གནས། སྦྱང་བྱའི་རིག་གནས་ཀྱི་སྒེར་ཁྱད་
སོགས་ལ་འབྲེལ་བ་ཡོད་མོད། ང་ཚོ་རང་ངོས་ཀྱིས་སྤྱི་ཚོགས་དང་འཚོ་བ་ལ་
ལྟ་དཔྱོད་བྱེད་པའི་མཐོ་ཚད་དང་འཚོལ་སྙེག་གི་ཆུ་ཚད་ལ་འབྲེལ་བ་ཡོད་པའང་
ཁས་ལེན་དགོས་ཏེ། བདག་ལྟ་བུར་བསམ་བློ་དཔངས་དམའ་ཞིང་། བློ་
མིག་གུ་དོག་ལ། འདུ་ཤེས་སྐོར་ཕྱོགས་ཆིག་རྐྱང་དུ་གྱུར་པའི་མཚོན་ཚུལ་ཞིག་
ཡིན་སྙམ།
༣. ཆེད་ལས་རྩོམ་པ་པོ་མིན་པས་ཚད་བཟུང་ཆེན་པོ་ཐེབས་ཡོད་དེ།
རང་ངོས་ཀུན་སློང་གི་ཆ་ནས་ཀློག་པ་པོ་དག་ལ་བརྩམས་ཆོས་ལེགས་པོ་ཙམ་
ལེགས་སྐྱེས་སུ་འབུལ་ཨེ་ཐུབ་དང་བོད་ཀྱི་རྩོམ་རིག་གསར་བར་ཟུར་སྣོན་དུ་རུང་
བ་རེ་འབྲི་ཨེ་ནུས་སྙམ་པའི་འདུན་པ་ཙམ་ཡོད་ནའང་གོང་སྨྲས་ཚོད་བཟུང་མང་
པོའི་ཁར་ལས་རིགས་ཀྱིས་ཀྱང་ཚད་བཟུང་ཡོད་དེ། ལས་ཀ་གཙོ་བོའམ་འཚོ་
བའི་རྟེན་གཞི་དང་འབྱུང་ཁུངས་དེ་གཞན་ཡིན་པས་ན་སེམས་ཤུགས་གཙོ་བོ་དེ་
ལས་རིགས་དང་།
62



འཇུ་སྐལ་བཟང་།
རྩོམ་རིག་གསར་རྩོམ་ཕྱོགས་སུ་སྡུད་མི་ཐུབ། དེ་མ་ཐུབ་ཕྱིན་འབྲས་བུ་བཟང་
བོ་ཞིག་ཀྱང་ཡོང་ཁུངས་མེད་དེ། སྤྱི་ཚོགས་སྤྱིའི་ལས་བགོས་ཇེ་ཞིབ་ཏུ་འགྲོ་
བའི་དུས་འདིར་ལས་ཞོར་ཙམ་གྱིས་ཆེད་ལས་ཀྱི་དཔུང་གྲལ་མི་ཟིན་པ་ནི་གནས་
ལུགས་རྟོགས་སླ་བོ་ཞིག་རེད། ཁོ་བོ་ཙམ་དུ་མ་ཟད་ང་ཚོ་ལ་ད་ལྟའི་བར་ཆེད་
ལས་རྩོམ་པ་པོ་མེད་པའམ་ཤིན་ཏུ་ཉུང་བ་འདི་རྒྱུན་ལྡན་མིན་པའི་སྤྱི་ཚོགས་ཀྱི་
གནད་དོན་ཞིག་ཡིན་ཏེ། སྤྱི་ཕྱོགས་ནས་བོད་ཀྱི་རྩོམ་རིག་འཕེལ་རྒྱས་ཀྱི་
འགལ་རྐྱེན་ཞིག་དང་། རྩོམ་པ་པོ་སོ་སོར་མཚོན་ན་རང་ངོས་ཀྱི་རྩོམ་འབྲི་
དང་བརྩམས་ཆོས་ཀྱི་ཆུ་ཚད་མཐོ་རུ་འདེགས་མི་ནུས་པའི་རྒྱུ་རྐྱེན་གཙོ་བོ་ཞིག་
རེད།
གོང་གསལ་གྱི་གནད་དོན་གསུམ་མམ་དེ་ལས་མང་བ་ཞིག་གི་དབང་གིས་
མཚམས་འདིར་ངས་ཀློག་པ་པོ་དག་ལ་དགོངས་དག་ཐེངས་གཅིག་མི་ཞུ་ཐབས་
མེད་བྱུང་སོང་མོད། ངས་རང་ལ་དགོངས་དག་མི་ཞུ་བར་ད་དུང་ལམ་བུ་དེ་
རུ་ཞེན་ནས་མུ་མཐུད་དུ་སྔོན་དུ་འགྲོ་རྩིས་ཡོད།
63་



ནགས་ཀློང་ཁུ་བྱུག་འདུ་གནས།
འཇུ་སྐལ་བཟང་དང་ཉེ་བར་བཅར་བའི་ཐབས་ཤིག
ལྗང་བུ་
བདག་ ནི་ མངོན་ སུམ་ གྱི་ རྩྭ་ ཐང༌ དུ་ སྐྱེས་ ཤིང་ འཚར་ ལོངས་
བྱུང་ ལ།
རྗེས་སུ་འཁྱམ་ཉུལ་ཡུན་རིང་བྱས་མཐར་རྟོག་བཏགས་ཀྱི་རྩྭ་ཐང་ཡངས་པོ་ཞིག་
ལ་ཡིད་སྨོན་བྱེད་མཁན་ཞིག་ཡིན། རྩྭ་ཐང་དེ་རུ་མཛེས་སྡུག་ལྡན་པའི་སྤྱང་
ཚོགས་ཀྱིས་གླལ་སྙིང་བྱེད་ལ་འཇུ་སྐལ་བཟང་ནི་དེ་ལས་གཅིག་ཡིན་པ་འདྲ།
རྩྭ་ཐང་དེ་རུ་གོམ་བགྲོད་ལྕི་བའི་འབྲོང་རྒོད་ཁྱུ་ཚོགས་ཤིག་ཀྱང་ཕར་ཚུར་རྒྱུ་ལ།
དེའི་གྲས་སུ་སྐྱེས་མཆོག་སྐྱེས་མཆོག་དོན་གྲུབ་རྒྱལ་ཡང་མཐོང་ཐུབ། རྩྭ་ཐང་
དེའི་ཕྱིར་དུ་རྟ་མཆོག་གི་རྨིག་པས་མེ་ཏོག་གསར་བ་བརྫིས་ཤིང་བུད་མེད་ཚོའི་
མིག་ཆུས་དཀའ་སྡུག་གི་རང་མདངས་བཀྲུས་ཤིང་དག་པར་བྱས།
རྣ་བ་ཀྲོང་ངེར་བསླངས་མེད་ལ་མཆེ་སྡེར་ལ་དམར་དྲིའང་མེད་པའི་ཕྱིར་
ན། ཁོ་བོས་སྤྱང་ཚོགས་དེའི་མཛེས་སྡུག་ལ་རོལ་ཅིང་སྤྱང་ཚོགས་དེའི་བསླུ་
བྲིད་ལ་རང་དབང་སྤྲོད་མྱོང་། སྤྱི་ལོ1992ལོའི་དབྱར་གཞུང་གི་ཉིན་ཞིག་ལ།
ཁོ་བོ་ཁྱི་ལྡོམ་ཞིག་དང་འདྲ་བར་མགོ་ལོག་རྩྭ་ཐང་གི་སྲིད་འཛིན་ལྟེ་བ་སྟེ་རྟ་བོ་
གྲོང་བརྡལ་དུ་བསླེབས་ཤིང་། ཐག་རིང་རྒྱང་གཡེར་ཆེ་བའི་སྙན་ངག་པ་འཇུ་
སྐལ་ བཟང་ དང “ རྩོམ་འབྲེལ” ཞིག་ འཇོག་ པའི་ མདུན་ པ་ ཤུགས་ཆེན་ སྐྱེས།
འི་གོམས་སྲོལ་དྭངས་མ་མ་དོར་བའི་
རེ་སྙན་ངག་པ་དེས་ཀྱང་ཁོ་བོར་ཤ་
ཆང་སྟོན་མོ་བཤམས་ནས་སྣེ་ལེན་བསམ་གྱིས་མི་ཁྱབ་པ་ཞིག་བྱས་ལ། ཁོ་བོས་
བོད་པ་ཚོའི་
64



འཇུ་སྐལ་བཟང་།
གྲ་སྒྲིག་བྱས་པའི་གླེང་མོལ་གྱི་ནང་དོན་ཡང་རང་བཞིན་སྒོས་ཇ་ཞོར་ཆང་ཞོར་
གྱི་གཏམ་དུ་གྱུར།
སྐབས་དེར། ངས་འཚོལ་གྱིན་པའི་སྙན་ངག་པ་དེ་གློ་བུར་བོར་བརླག་
ཐེབས་ནའང་། མི་གཤིས་འཇམ་ཞིང་གུས་ཞབས་ཆེ་ལ། རིག་གནས་ཐད་
བསམ་རྒྱ་ཆེ་ཞིང་མི་རིགས་ཀྱི་ཁུར་ལྕི་བའི་ལས་བྱེད་པ“དཔེ་ཆ་བ”ཞིག་བདག་
གིས་མངོན་སུམ་དུ་མཇལ་བྱུང་། དུས་ཚོད་བཞི་ལྷག་གི“གླེང་མོལ”གྱིས་ང་ལ་
བག་ཆགས་ཟབ་མོ་ཞིག་བཞག་པ་ནི– ཕངས་སེམས་ཤིག་ཡིན། གསར་་
གཏོད་ཀྱི་འཇོན་ཐང་གིས་ཕྱུག་པའི་སྒྱུ་རྩལ་པ་ཞིག་དཔེ་དེབ་རྙིང་བའི་ཁྲོད་དུ་
ཐིམས་ པ་ནི་ཕངས་སེམས་ཤིག་མ་ཡིན་ནམ། “གཙུག་ལག་རི་བོའི་གཏོས་
དང་མཉམ་པ”བདེན་མོད། ཁྱེད་རང་གང་དུ་བཞུགས་སམ།
མ་གསང་དྲང་བོར་བཤད་ན། ངས་
ངས་འདིར་བཤད་པ་ནི《དགེ་འདུན་
ཆོས་འཕེལ》དང《གངས་འདབས་ཀྱི་སེམས་པ》མཛད་པ་པོ་འཇུ་སྐལ་བཟང་
ལགས་ཡིན། རང་རེའི་རྩོམ་རིག་ལོ་རྒྱུས་འདིའང་སྤྱང་ཚོགས་དེ་དང་འབྲོང་
རྒོད་ཚོས་འབྲི་བཞིན་ཡོད་ལ། དྲང་མོ་དྲང་བཞག་གི་ཤན་འབྱེད་པ་ཚོས་འཇུ་
སྐལ་བཟང་ལགས་ལ་དྲང་མོ་དྲང་བཞག་གི་བཞུགས་གྲལ་ཞིག་འཇོག་སྲིད་དེ།
རྒྱ་ཡིག་སྙན་ངག་འབྲི་མཁན་གྱི་བོད་རིགས་སྙན་ངག་པ་ཡི་དམ་ཚེ་རིང་གིས
“《གངས་འདབས་ཀྱི་སེམས་པ》ནི་ཁྱུང་ཆེན་གྱི་གཤོག་པ་བརྐྱངས་པ་དང་
མཚུངས་ལ། གངས་སེང་གི་ངར་སྐད་བསྒྲགས་པ་དང་འདྲ་སྟེ། དེ་ནི་ཁ་བ་
རི་བའི་དེང་རབས་རྩོམ་རིག་གི་གོམ་འགྲོས་སྒྱུར་འགོ་ཚུགས་པའི་མཚོན་རྟགས་
ཁྱད་དུ་ཐོན་པ་ཞིག་ཡིན་པས། ང་ཚོར་དགའ་བ་བསྐྱེད་ཅིང་། སྐུལ་མ་
ཐེབས་སུ་བཅུག”ཅེས་བཤད་མྱོང་ཡོད་ལ། ཚིག་དུམ་འདི་ནི་ཧ་ཅང་དོན་ལ་
གནས་པ་ཞིག་ཡིན་འདུག་སེམས།
གོང་གླེང་ཡི་དམ་ཚེ་རིང་གིས་ད་དུང“འཇུ་སྐལ་བཟང་ནི་རིག་པ་སྨྲ་བའི་
65



ནགས་ཀློང་ཁུ་བྱུག་འདུ་གནས།
，
ཁྱད་ཆོས་དང་ལྡན་པའི་དཔེ་མཚོན་གྱི་སྙན་ངག་པ་ཞིག་ལགས་ཏེ། བྱིས་པའི་
དུས་ནས་གླུ་དང་ལ་གཞས། སྒྲུང་དང་ངག་རྩོམ་སོགས་དམངས་ཁྲོད་སྒྱུ་རྩལ
གྱི་ནུ་ཞོ་རིང་དུ་བསྟེན། བརྩེ་དུང་ཤུགས་དྲག་པའི་གླུ་གཞས་དེ་དག་བརྩེ་དུང
ཤུགས་དྲག་པའི་མགྲིན་པ་ནས་རང་བཞིན་གྱིས་བཞུར་འོང་བའི་ཚེ། རང་
ཉིད་སྙན་ངག་པ་ཞིག་ཏུ་འོང་བའི་ཐོག་མའི་འདུན་པ་ཡོངས་སུ་བསྒྲགས་པ་ཡིན་
ལ། ཕྱིས་སུ་བོད་ཀྱི་སྲོལ་རྒྱུན་སྙན་ངག་གམ་གནའ་དེང་ཀྲུང་ཕྱིའི་སྙན་རྩོམ་
དང་འཕྲད་པའི་ཚེ། ཆུ་བོ་ལ་ལུང་ནས་ཐོན་ན་རྐ་ཡུར་རང་བཞིན་གྱིས་གྲུབ་
པའི་དཔེ་ལྟར་ངག་གི་རིག་པ་ལ་དབང་འབྱོར་བར་གྱུར།”ཅེས་བཤད་པས་སྔ་
མའི་སྡོམ་ཚིག་དེ་བཞག་པའི་རྒྱུ་མཚན་ཡང་ཞིབ་ཏུ་སྨྲས་ཚར་འདུག་སྙམ།
གཞན་ཡང་། ལོ་མང་རིང་བོད་ཀྱི་རྩོམ་རིག་ལ་ཞིབ་འཇུག་བྱེད་མྱོང་
བའི་དཔྱད་གཏམ་པ་བདེ་སྐྱིད་འཚོས་ཀྱང《ལྷོ་ནུབ་མི་རིགས་སློབ་གླིང་གི་རིག་
གཞུང་དུས་དེབ》ལས《 བོད་སྐད་ཡིག་ཞིབ་འཇུག》ཅེས་པའི་སྟེང《གཙང་བོའི་
མགོ་ཁུངས་ནས་གྱེར་བའི་གླུ་དབྱངས》(རྒྱ་ཡིག)ཞེས་པ་སྤེལ་ནས་འཇུ་སྐལ་
བཟང་གི་སྙན་ངག་ལ་གདེང་འཇོག་གང་འོས་གནང་ཡོད་དེ། རྩོམ་ཡིག་དེའི་
《ནང་དོན་གནད་བསྡུས》སུ། “འཇུ་སྐལ་བཟང་ནི་དེང་རབས་བོད་ཀྱི་རྩོམ་
རིག་གི་དཔུང་ཁག་ནང་རྩོམ་རྩལ་ལེགས་ཤིང་གྲུབ་འབྲས་ཀྱང་མཐོ་ཙམ་ཐོན་
པའི་ན་གཞོན་སྙན་ངག་པའི་གྲས་ཡིན་པ་དང་། རྨ་ཆེན་གངས་ཀྱི་ར་བའི་
མཚར་སྡུག་གི་རི་མོ་དང་རྨ་འབྲི་ཆུ་བོའི་སྟོད་རྒྱུད་ཀྱི་བཞུར་སྒྲ་འཛོམས་པའི་
རྟེན་འབྲེལ་གྱིས་ཁོ་རང་སྙན་ངག་པའི་སྟེགས་བུར་བསྐྱོན….....”ཞེས་འཁོད་
ཡོད།
སྙན་ངག་དཔྱད་གཏམ་པ་དང་སྙན་ངག་རྩོམ་པ་པོ་གྲགས་ཅན་དེ་དག་
གིས་ གནད་ལ་ཁེལ་བའི་ གདེང་འཇོག་འདྲ་མཐུན་མཛད་པ་དེས་འཇུ་སྐལ་་
བཟང་དང་བོད་ཀྱི་རྩོམ་རིག་གསར་བའི་ལོ་རྒྱུས་བར་གྱི་འབྲེལ་བ་གསལ་ཁ་ཐོན་
66



འཇུ་སྐལ་བཟང་།
པ་ཞིག་བརྗོད་པའི་རྨང་བཏིངས་འདུག ཀློག་པ་པོ་མང་པོས་ད་ལྟའང་འཇུ་
སྐལ་བཟང་གི་རྩོམ་གསར་ལ་བསྒུག་ཡོད་ཚོད་ཡིན་པ་བདེན་ཤ་སྟག་སྟེ། ལོ་
རྒྱུས་དང་འབྲེལ་བའི་མི་སྣ་ཞིག་ལ་རྒྱན་ཆ་མང་དུ《དེང་སང་ལྷག་པར་དུ་ཅ་ལག་
རྫུན་མ་མང)འདོགས་པའི་དགོས་པ་མེད་སྙམ་པས་བཤད་མཚམས་བཞག་གོ །
1998. 7. 6ཉིན་གྱི་ཞོགས་པར་ལྷ་སའི་མགར་ཁང་།
67



ནགས་ཀློང་ཁུ་བྱུག་འདུ་གནས།
འཇུ་སྐལ་བཟང་དང་ང་ཚོ།
རྒྱལ་སྲས།
8
དུས་ཚོད་ཀྱིས་ཡོད་ཚད་བསྣུབས་སྲིད་ཅིང་། དུས་ཚོད་ཀྱིས་ཡོད་ཚད་
ལ་ཚེ་སྲོག་བསྐྱར་དུ་བསྐྲུན་སྲིད། ལོ་ངོ་སྟོང་གི་དཀའ་ཚེགས་ཀྱི་འགྲན་རྩོད་
དང་གསར་བརྗེ་བརྒྱུད་ནས་ང་ཚོས་དུས་རབས་གསར་བ་ཞིག་གངས་ཀྱི་འཇིག་
རྟེན་འདི་རུ་བསྐྱལ་ལ། མེས་པོ་ཚོའི་འཚོལ་སྙེག་དང་རྟོག་ཞིབ་ཀྱི་བཤུལ་ལམ་
དེད་ནས་ང་ཚོས་རིག་གནས་དང་སྒྱུ་རྩལ་གྱི་ལང་ཚོར་བསྐྱར་དུ་སྒྲོག་པའི་སྤོབས་
པ་རྙེད། ཡང་ན་འདི་ནི་དུས་རབས་ཀྱིས་ང་ཚོར་གནང་བའི་ལས་སྐལ་དང་
དམིགས་བསལ་གྱི་དབང་ཆ་ཉག་ཅིག་རེད། ང་ཚོས་རང་ཉིད་ཀྱི་མིག་་་་་་
མདངས་སྤྱད་ནས་འཇིག་རྟེན་གྱི་རང་གཤིས་འཚོལ་བ་དང་རང་ཉིད་ཀྱི་མིག་
མདངས་སྤྱད་ནས་འཚོ་བའི་དགའ་སྐྱོ་འགྲིམ་དགོས། དུས་རབས་འདིར་ང་
ཚོ་ནི་གསར་བྱུང་གི་བསམ་བློ་ཞིག་གི་རྐང་འཛིན་པ་རེད།
ང་ཚོའི་དཔུང་ཁག་ད་དུང་རྒྱ་ཆུང་ནའང་རང་རྟོགས་ཀྱི་ཁྱད་ཆོས་ཕུན་
སུམ་ཚོགས། ང་ཚོས“རླབས་ཆེན” དང“གསར་བཏོད”ཅེས་པའི་ཐ་སྙད་
འདི་དག་གི་ལྗིད་ཏིག་ཏིག་གི་ནང་དོན་རྟོགས་དཀའ་ནའང་། རང་གི་སྐད་
ཆས་རང་གི་རིག་གནས་ལ་ཞབས་འདེགས་ཞུ་བའི་ཆོད་སེམས་རྡོ་ལྟར་ས། ང་
ཚོའི་དཔུང་ཁག་འདིའི་ཁྲོད་ཀྱི་འཇུ་སྐལ་བཟང་ནི་དུས་རབས་འདིར་བྱུང་བའི་
སྙན་ངག་པ་ཕུལ་བྱུང་བ་ཞིག་ཡིན་ལ། ཁོང་གི་བརྩམས་ཆོས་ཀྱིས་བོད་དེང་
རབས་རིང་ལུགས་པའི་སྒྱུ་རྩལ་དང་བསམ་བློའི་སྟེང་བསུབ་ཏུ་མེད་པའི་ཤུགས་
68



འཇུ་སྐལ་བཟང་།
རྐྱེན་བཞག་ཡོད། པེ་ལེན་སི་ཅིས“ སྙན་ངག་པ་ཞིག་ཏུ་འགྱུར་བའི་རྒྱུ་རྐྱེན་
མང་པོའི་ཁྲོད་དུ། དེང་རབས་རང་བཞིན་ནི་ཆེས་གཞི་རྩར་གྱུར་པ་ཞིག་ཡིན་
ཏེ། སྙན་ངག་པ་ནི་མི་གཞན་དག་དང་བསྡུར་ན་ངེས་པར་དུ་རང་གི་དུས་
རབས་འདིའི་གཅེས་ཕྲུག་ཡིན་དགོས”ཞེས་པ་བཞིན་འཇུ་སྐལ་བཟང་གི
བརྩམས་ཆོད་ཁྲོད་འབུར་དུ་ཐོན་པའི་ཁྱད་ཆོས་གཙོ་བོ་ཡང་དེང་རབས་རང་
བཞིན་དང་མི་རིགས་རང་བཞིན་ཟུང་དུ་འབྲེལ་བ་དེ་རེད། སྒྱུ་རྩལ་གྱི་ཚོར་
རྟོག་དང་དུས་རབས་ཀྱི་འོས་འགན་བསམ་བློས་ཕྱུག་པའི་སྙན་ངག་པ་སུ་ཡིན་
རུང༌། དུས་རབས་ཀྱི་བསམ་གཞིག་རྒྱབ་རྟེན་དུ་བྱས་པའི་རང་གི་སྐད་ཆར་
ཐུན་མོང་མིན་པའི་མི་རིགས་ཀྱི་རིག་གནས་དང་བརྩེ་དུང་གི་སྲོག་རྩ་ཡོད་དགོས་
ཤིང༌། བརྩམས་ཆོས་ཀྱིས་ཚུར་སྣང་བྱས་པའི་འཚོ་བ་དང་བསམ་བློར་བདེན་
ལུགས་ཀྱི་གཤིས་རྒྱུད་ཚང་དགོས་པ་རེད།
འཇུ་སྐལ་བཟང་གི་སྙན་དེབ《གངས་འདབས་ཀྱི་སེམས་པ》པས་མཚོན་
པའི་སྙན་ངག་གི་སྐོར་དང་། 《སྙན་ངག་རྣམ་བཤད》ཀྱིས་མཚོན་པའི་དཔྱད་
རྩོམ། 《ཨ་མའི་སྙན་ངག》གིས་མཚོན་པའི་བསྒྱུར་རྩོམ་སོགས་བརྩམས་ཆོས་
གང་ཡིན་ཡང་རང་རྐྱ་ཕེར་བའི་མི་གཤིས་ཀྱིས་བརྒྱན་ཡོད་པ་མ་ཟད། དུས་
རབས་དང་མི་རིགས་འདིར་བཅངས་པའི་བརྩེ་དུང་ཟབ་མོས་ཁེངས་ཡོད་པ་
རེད། ཁོང་གི《 དུང་སེམས་རླབས་ཀྱི་གཟེགས་མ》དང《 ལྗོན་པའི་ཕུགས་་
བསམ》སོགས་ཀྱིས་སྲོལ་རྒྱུན་སྙན་ངག་གི་འབྲི་ཐབས་སྤྱད་དེ་སྙན་ངག་པས་
རང་གི་མི་ཚེ་དང་འཚོ་བར་བཟུང་བའི་ལྟ་ཚུལ་དང་རེ་བ་མཚོན་ལ། 《ཀ་རྩོམ་
གནོད་སྦྱིན་ཕོ་བྲང་དཀྲུག་པའི་འདྲ ཕྲུལ་འཁོར》སོགས་ཀྱིས་དུས་སྐབས་འདིའི་སྤྱི་
ཚོགས་སྟེང་ནད་ཡམས་བཞིན་མཆེད་པའི་སྣང་ཚུལ་དག་ལ་ཐེར་འདོན་དང་
སུན་འབྱིན་བྱས་པའི་བསམ་པ་མཚོན་ཡོད། དེ་དག་བརྡ་དང་མངོན་བརྗོད་
ཀྱིས་གོས་འཕྱོར་མནབས་པ་མ་ཡིན་པར་ཁ་གསལ་ཞིང་གོ་བདེ་ལ། ནང་དོན་
69



ནགས་ཀློང་ཁུ་བྱུག་འདུ་གནས།
གཏིང་ཟབ་པའི་སྲོལ་རྒྱུན་གྱི་ཉམས་སྲོལ་རྒྱུན་འཛིན་བྱས་སྟེང་དེང་རབས་ཀྱི་
བསམ་བློས་ཕྱུག་པ་ཞིག་རེད། དེ་ལས་གཞན་ཡང《དགེ་འདུན་ཆོས་འཕེལ》
དང《སྐྱུར་རྩི་ལས་གཞིབ་པའི་མངར་ཁ》སོགས་དེང་རབས་སྙན་ངག་གསར་
བའི་རྩོམ་སྟངས་བེད་སྤྱད་དེ་སྔ་རབས་ལོ་རྒྱུས་ལ་ཕྱིར་དྲན་དང་མི་རིགས་ཀྱི་
ལས་དབང་ལ་འཚོལ་རྟོག རང་གི་མྱོང་ཚོར་དང་མི་ཚེའི་འཆར་སྣང་སོགས་
ཀློག་པ་པོའི་མིག་ལམ་དུ་རི་མོ་ཇི་བཞིན་མངོན་ཐུབ་པའི་བརྩམས་ཆོས་སྤེལ་ལ།
རྣམ་པ་གསར་བའི་བརྩམས་ཆོས་དེ་དག་ལ་མཛེས་དཔྱོད་ཀྱི་རིན་ཐང་ལྡན་པའི་
སྟེང་། ཉེ་ས་ནས་འཚོ་བའི་གསར་བྱུང་གི་རྣམ་པར་འཚོལ་ཞིབ་བྱས་པའི་དུས་
རབས་ཀྱི་བརྩེ་དུང་ཤུགས་དྲག་མཚོན་པ་རེད།
རེད་དེ། རྒྱུན་རིང་བའི་ལོ་རྒྱུས་ཀྱི་དུས་སྐབས་ནང་དུ། ང་ཚོར་སྨིན་
གྲོལ་རང་བཞིན་གྱི་རིག་གནས་སེམས་ཁམས་ཤིག་ཆགས་ཀྱིན་ཡོད་པ་མ་ཟད།
སྔར་འདས་ལོ་རྒྱུས་ཀྱི་གཟི་བརྗིད་དང་དཔལ་ཡོན་ཕྱིར་དྲན་བྱེད་པའི་གོམས་
སྲོལ་ཞིག་ཀྱང་ངང་ངམ་ཤུགས་ཀྱིས་གྲུབ་ཀྱིན་ཡོད། ང་ཚོས་མེས་པོ་ཚོའི་རིག་
གནས་ལ་འགན་འཁུར་བྱེད་པའི་དུས་མཚུངས་སུ།
མེས་པོ་ཚོའི་སྲོལ་རྒྱུན་གྱི་
བསམ་གཞིག་བྱེད་ སྟངས་དང་འདུ་ཤེས་འཛིན་སྟངས་ལའང་འདོར་ལེན་གྱི་
ཤེས་རྟོགས་གསར་བ་ཞིག་སྐྱེ་བཞིན་ཡོད་ལ། འཇུ་སྐལ་བཟང་གི་སྐད་ཆས་ང་
ཚོའི་སེམས་གཏིང་དུ་སྦས་པའི་འདོད་བློ་དང་ཕུགས་རེ་ཞེད་སྣང་མེད་པར་སྨྲ་
ཐུབ་པ་ཡང་། ཁོང་གི་བརྟན་བརླིང་དང་དྲང་བདེན་གྱི་རང་གཤིས་འདི་ལ་
ཐུག་ཡོད་པར་སེམས། །
98. 6. 8དགོང་མོ་ཟི་ལིང་དུ།
7O



འཇུ་སྐལ་བཟང་།
འཛམ་གླིང་རྩོམ་རིག་གི་རྒྱ་མའི་སྟེང་འཇུ་སྐལ་བཟང་གི་
ལྗིད་ཚད་ག་འདྲ་ཡིན།
བདུད་ལྷ་རྒྱལ།
གཅིག་ཏུ་ན། ཁོང་གི་བརྩམས་ཆོས་ཀྱི་གྲངས་ཀ་དེ། ཚད་ངེས་ཅན་
ཞིག་ཏུ་སོན་ཡོད་དེ། ཡང་དག་དོན་གྱི་རྩོམ་པ་པོ་ཞིག་ལ་མཚོན་ན། གྲངས་
ཚད་དེ་ཉིད་རྩོམ་པ་པོ་ཞིག་གི་ཚད་གཞི་ཡིན་ལ། དེ་ལྟའི་གྲངས་ཚད་དེ་སྒྱུ་
རྩལ་གྱི་རྨང་གཞི་རྔམ་མཐུག་ཅིག་མེད་པས་འོང་དཀའ་བ་ཡིན། སྙན་ངག་སྨྲ་
བ་བོ་དང་རྩོམ་པ་པོ་ཨེ་ལེ་ཐེ་ནས་ནོ་པེར་བྱ་དགའ་དང་འབྲེལ་བའི་གཏམ་ཞིག་
ཏུ་ནོ་པེར་བྱ་དགའ་ ཐོབ་པ་ཆུ་ཚད་མཐོན་པོར་སླེབས་པའི་བརྩམས་ཆོས་རེ་
གཉིས་ཤིག་གིས་མི་འོང་བར། དེ་ལྟ་བུའི་བརྩམས་ཆོས་མང་པོ་ཞིག་དགོས་པ་
ཡིན་ཞེས་གསུངས་པ་ལྟར་རོ། །འཇུ་སྐལ་བཟང་ལ《གངས་འདབས་ཀྱི་སེམས་
པ》དང་དེ་རུ་མ་འཁོད་པ་དུས་དེབ་སྣ་ཚོགས་པའི་སྟེང་སྤེལ་བའི་སྙན་རྩོམ་མང་
པོ་བཅས་གྲངས་ཚད་ཀྱི་ཐད་ནས་དངོས་སུ་མང་པོ་ཞིག་ཡོད།
གཉིས་སུ་ན། ཁོང་གི་བརྩམས་ཆོས་ཀྱི་ཁྲོད་དུ་སྤུས་ཀ་ཆེས་ལེགས་པ་
ནང་དོན་དང་རྣམ་པ་གཉིས་ཀའི་ཐད་ནས་རྩེ་ ཕུལ་དུ་བྱུང་བ་མང་པོ་ཡོད།
ཐོག་མར་ཁོའི་སྙན་རྩོམ་བཀླགས་པར་ཁོའི་རྩོམ་རིག་སྐད་ཆའི་རྨང་ནི་ཆེས་་
འཇིངས་ཅན་ཞིག་ཡིན་པར་མཐོང་ཐུབ་སྟེ། རྩོམ་རིག་གི་སྐད་ཆ་དེ་དག་ལ་
བོད་གཉུག་མའི་ལྷན་གཤིས་ཏེ་དཔེར་ན་འབྲོང་གི་རུས་པ་ལྟ་བུའི་ཁྱད་གཤིས་
ལྡན། ཁོང་གི་སྙན་རྩོམ་གྱི་སྐད་ཆ་ལས་ཁོང་ནི་གནའ་དེང་བོད་ཀྱི་བརྩམས་
71



ནགས་ཀློང་ཁུ་བྱུག་འདུ་གནས།
ཆོས་ལ་ཐོས་བསམ་མང་དུ་ཡོད་ཅིང་ལྟ་རྒྱ་ཤིན་ཏུ་ཡངས་པ་ཅན་ཞིག་ཡིན་པ་
རྟོགས་སླ། ཁོའི་སྐད་ཆ་ལ་མཚོན་ན་ང་ཚོར“མ་བུ་ངོ་འཕྲོད”ལྟ་བུའི་མཛའ་
ཉེའི་སྒྱུ་རྩལ་གྱི་ཁྱད་ཆོས་ཡོད་ལ། རྩོམ་རིག་ནི་སྐད་ཆའི་སྒྱུ་རྩལ་ཡིན་ཞེས་
པར་འདིས་ངེས་ཤེས་མང་པོ་འདྲེན་ཐུབ་སྙམ།
དེ་ནས་ཁོང་གི་སྙན་རྩོམ་གྱི་བསམ་བློའི་ནང་དོན་ཕྱོགས་ལ་དུས་རབས་ཀྱི་
དགོངས་བཅུད་ལྡན་ཏེ། རྩོམ་པ་པོས་རང་རིགས་ཀྱི་འཕེལ་རྒྱས་དང་ལས་
དབང་ལ་ནམ་ཡང་སྤྱན་རས་འབུར་ཚུགས་སུ་གཏད་ཡོད། བདག་གི་
བསམ་ན། ཁོའི་སྙན་རྩོམ་ལས་མཆོག་ཏུ་གྱུར་པ་དང་ཁྱད་པར་དུ་འཕགས་
པའི་སྐོར་ནི་བོད་རིག་གནས་ཀྱི་གནས་བབ་དང་གདེང་འཇོག་གི་སྐོར་དེ་རེད་
སྙམ། སྤྱིར་བཤད་ན་ཁོ་ཡང་རིག་གནས་ཀྱི་བཞི་མདོ་ན་སོམ་ཉིའི་ངང་ཡོད་དེ།
རང་རིགས་ཀྱི་བབ་ཆགས་སླད་མེད་ཆིག་རྐྱང་བའི་འཚོ་བ་མཐོང་བས་སྲོལ་རྒྱུན་
ལ་དུངས་པ་བ་ཞིག་གིས་བསྔགས་བརྗོད་མཛད་པ་ཡིན་ལ། སྤྱི་ཚོགས་ཀྱི་
འཕེལ་རྒྱས་དང་མི་རིགས་ཀྱི་འཚོ་སྡོད་ལ་སེམས་པས་ཁོས་སུན་སྣང་དང་ཉེན་
ཚབས་ ཀྱིས་ མི་ རིགས་ རིག་ གནས་ ཀྱི་ ངན་ ཕྱོགས་ ཀྱང་ ཐོན་ པར་ བྱས་ ཡོད།
དཔེར་ན《 རྩྭ་ཐང་གི་ཉིན་ཞག》《རིན་ཐང་ཤོར་བའི་རིན་ཐང》《དགེ་འདུན་
ཆོས་ འཕེལ》《 བསམ་ གཞིགས》སོགས་ ལྟ་ བུ་ དང༌། སྔ་ མ་ ནི་ དཔེར་ ན
《འབག་སྐུར་མཇལ་བའི་ཨ་ནེ》དང《ལུག་རྫི་བུ་མོ》《 ཁ་བཏགས་ཀྱི་འབྱུང་
ཁུངས》《བོད་ཨ་མ་མ་ཎི》ལྟ་བུའོ། །འདི་ལྟར་སོམ་ཉི་དང་འགལ་འདུའི་སྣང་
ཚུལ་འདི་དེང་འདིར་མཚོན་ན་མ་ཤེས་པ་ཞིག་གི་རྟགས་མ་ཡིན་པར། འདི་ནི་
བསམ་བློ་རྣལ་དུ་ཕྱིན་པའམ་ཆེ་ས་ནས་འདང་བརྒྱབ་སྟེ་མི་རིགས་ཀྱི་ལས་དོན་
ལ་གཟབ་ནན་གྱི་ལྟ་ཚུལ་བཟུང་བའི་རྟགས་ཡིན་ལ། སྲོལ་རྒྱུན་རྒྱུན་འཛིན་
དང་དེང་རབས་ཅན་གྱི་འགལ་འབྲེལ་འདི་དེང་གི་བོད་སྤྱི་ཚོགས་ལ་མཚོན་ན་
གནད་དོན་གྱི་འགག་རྩ་གཡོལ་དུ་མེད་པ་ཞིག་གོ །
ས་
72



འཇུ་སྐལ་བཟང༌།
མཐར། ཁོང་གི་གཏིང་ཟབ་མོའི་ནང་དོན་ལྡན་པའི་སྙན་རྩོམ་དེ་དག་
དེ་ལྟའི་བརྡ་འཕྲིན་རྐྱང་བ་ཙམ་ཞིག་སྟོན་པ་ཁོ་ན་མ་ཡིན་པར། ནང་དོན་
དང་རྣམ་པ་གཉིས་ཀ་ཆ་ཡོངས་སུ་རྫོགས་པའི་སྟེང་ནས་ཟུང་འཇུག་བྱས་པ་ཞིག་
ཡིན། བསམ་བློའི་ནང་དོན་དེ་དག་མཚོན་པར་ཆེད་དུ་སྟོན་པའི་དོན་གྱི་སྒྱུ་
རྩལ་གྱི་བཅོས་ཤུལ་དེ་མེད་ལ། གོ་རིམ་དང་གླེང་སློང་ལྟ་བུའི་རིགས་རྟོག་
གསལ་བྱེད་ཀྱི་ཆིག་སྐུད་ལྟ་བུའི་སྒྲིག་གཞིའང་མེད་པར། རྩོམ་པ་པོ་རང་གི་
བསམ་དོན་བོད་སྤྱི་ཚོགས་ཀྱི་རྣལ་དུ་འབྱོར་ཅིང་སྒྱུ་རྩལ་གྱི་ཞིང་ཁམས་རེ་རེ་
ལྷུན་གྱིས་གྲུབ་ལ་ནང་ཁོངས་འཛོམས་པོའི་ངང་ང་ཚོའི་མྱོང་རོལ་གྱི་གཞིར་གྲུབ་
སྟེ་ཡོད་པ་ཅན་ཡིན།
ད་དུང་ཁོང་གི《 གྲང་ལྷགས་ཀྱི་མཚན་མོ》དང《རྩྭ་ཐང་གི་དགོང་སྲོད》
《དབྱར་གཞུང་གི་རྩྭ་ཐང》ལྟ་བུའི་གྲོལ་བའི་ལུས་ཀྱི་སྙན་རྩོམ་དེ་དག་བོད་ལ་
མཚོན་ན་སྔར་མེད་འཚོལ་དཔྱོད་ཅིག་དང༌། འཚོལ་དཔྱོད་དེ་ཉིད་ལས་ཁོས་
དངོས་གནས་རྒྱལ་ཁ་ཆེན་པོ་བླངས་ཡོད།
དེ་ལྟར་སྙན་རྩོམ་གྱི་འབྲས་བུ་དང་གྲངས་ཚད་གཉིས་ཐད་ནས་ཁོང་གི་
སྙན་ངག་དེ་བོད་སྙན་ངག་གི་མཐོ་ས་ནས་སྔོན་དུ་སྐྱོད་བཞིན་པས་ཁོང་ནི་རང་
རིགས་ཀྱི་རྩོམ་པ་པོ་ཕུལ་བྱུང་ཞིག་ཡིན་པ་དངོས་ཡོད་ཀྱིས་ར་སྤྲོད་བྱས་ནས་
ཡོད། འཛམ་གླིང་རྩོམ་རིག་གི“འགྲན་ཚོགས”ལ་ཞུགས་དགོས་པའི་དབང་
དུ་བཏང་ན་ཁོང་ནི་ཆེས་ལེགས་པའི་བདམས་ཐོན་མི་སྣ་ཞིག་ཡིན་པ་སྨོས་མ་
དགོས། འོན་ཀྱང་གཞི་ཁྱོན་ཆེ་བའི་འཛམ་གླིང་གི་ཚད་ཐིག་དེ་རང་རིགས་ཀྱི་
ཚད་ཐིག་དང་གཏན་ནས་མི་འདྲ་བར། འདི་འདྲའི་ཚད་འཇལ་ཞིག་བྱེད་
བསམ་ན་ངས་བསམ་ཚུལ་ལ་ད་དུང་གཟབ་དགོས་སྙམ། གཅིག་ན་སྙན་རྩོམ་
གྱི་གྲངས་ཚད་དེ་ད་དུང་གང་ལྟར་ཀྱང་དེབ་ཆུང་ཞིག་ལས་མ་འདས། འདི་
དཔེར་ན་སྡོང་གཅོད་ཀྱི་སྟ་རེའི་སྟ་ལྟག་མི་མཐུག་པ་ཇི་བཞིན་འཁོས་ཆུང་བའི་
73



ནགས་ཀློང་ཁུ་བྱུག་འདུ་གནས།
གནས་ཡིན། གཉིས་སུ་ན་སྤུས་ཀའི་ཆ་ནས་ཁོས་ལེགས་པའི་ཆུ་ཚད་དེ་ཉིད་
བརྟན་ཆགས་ཀྱི་རྒྱུན་འཁྱོངས་བྱེད་དཀའ་བར“མཐོ་རྒྱག་དམའ་རྒྱག”ཆེ་བའི་
སྣང་ཚུལ་བྱུང་བས། འདིས་རྩོམ་གྱི་གྲངས་ཚད་དེ་དག་གི་སྤུས་ཀ་དོ་མི་མཉམ་
པ་བཟོས་པ་འདི་ཡང ང་ཡིད་ཚིམ་དཀའ་བའི་གནས་ཡིན་ཏེ། རྩོམ་འགའ་ཞིག་
ལ་རིགས་རྟོག་གི་ཤེད་ཆེ་ཆེས་པས་སྐམ་རྙིད་ཅན་དུ་གནས་པ་དང་། ནང་
ཁོངས་འཛོམས་པོ་ཅན་མ་ཡིན་པར་བརྡ་འཕྲིན་རྐྱང་བ་ཙམ་ཞིག་སྟོན་པ་དང༌།
ལྷུག་པ་ཅན་དུ་བྱས་པའི་རྐྱེན་གྱིས་ཉུང་བསྡུས་ཀྱི་དགེ་བ་མ་ཐོན་པ་སོགས་ཀྱི་ཆ་
ཡོད་པ་འདི་དག་ང་རང་ལ་མཚོན་ན་ཡིད་ཚིམ་ དཀའ་བ་མཁོ་མི་སོད་པའི་་
གནས་རེད། ལྷག་པར་དེང་གི་གནས་ཚུལ་ལ་བལྟས་ན་ཕལ་ཆེར་ཁོང་གི་
གསར་རྩོམ་གྱི་མེ་དཔུང་གཞིལ་མགོ་ཚུགས་པ་ལྟར་སྣང་བ་འདི་ནི་བདག་གི་བློ་
སེམས་ཆེས་མི་བདེ་བའི་གནས་སོ། ། འཛམ་གླིང་རྩོམ་རིག་གི་ཁྲི་འཕང་ཡང
པོར་འཛེག་འགྱུར་གྱི་རྒྱལ་སྲས་ཤིག་གིས་འདི་ལྟར་གོམ་ སྟབས་བཞག་ན་ཇི་
འདྲའི་ཕངས་ཨང་། །
ཡངས་
74



1
籍



ནགས་ཀློང་ཁུ་བྱུག་འདུ་གནས།
ལྗང་བུ།
：
ངོ་སྤྲོད་མདོར་བསྡུས།
ལྗང༌ བུ་ ལགས་ ནི། 1963ལོར་ མཚོ་ སྔོན་ རྨ་ ལྷོ་ སོག་ རྫོང་ དུ་ སྐྱེས།
སྐྱེས་མིང་ལ་རྡོ་རྗེ་ཚེ་རིང་། མིང་གཞན་ལ་ཆབ་བྲག་རྡོ་རྗེ་ཚེ་རིང་དང་བསེ་རུ་
སོགས་ཟེར། སློབ་འབྲིང་དགེ་རྒན་དང་སྲིད་འཛིན་དྲུང་ཡིག རྩོམ་རིག་
རྩོམ་སྒྲིག ཆེད་ལས་རྩོམ་པ་པོ་བཅས་ཀྱི་ལས་ཀ་གཉེར་མྱོང་། བོད་རྒྱ་ཡིག་
རིགས་གཉིས་ཐོག་ནས་རྩོམ་རིག་བརྩམས་ཆོས་མང་ཙམ་སྤེལ་མྱོང་། 《 ལྗང་
བུའི་རྩོམ་བཏུས • སྙན་ངག་དེབ》ཅེས་པ་དང《ལྗང་བུའི་རྩོམ་བཏུས • ལྷུག་
རྩོམ་དེབ》《སྙན་རྩོམ་གཟི་མིག་དགུ་བ》བཅས་དེབ་གསུམ་པར་སྐྲུན་བྱས་
ཟིན་ལ། ་《 ལྗང་བུའི་རྩོམ་བཏུས · སྒྲུང་གཏམ་དེབ》དང་ལྷུག་རྩོམ་གཅེས་
བསྡུས《ཁེར་ལབ་ཐན་ཐུན 》ཞེས་པ་གཉིས་དཔར་སྐྲུན་གྲ་སྒྲིག་གི་ལས་ལ་བསྒྱུར་
ཡོད། ད་ལྟ་ཧྥ་རན་སི་རུ་དགེ་རྒན་གྱི་ཕྱག་ལས་གནང་བཞིན་ནོ། །
》
76



ལྗང་བུ།
ག
རྩོམ་འབྲི་བ་དེ་ལས་སླ་བོ་ཞིག་མིན་པར་སེམས།
ལྗང་བུ།
ཇི་ལྟར་དངོས་པོའི་གཤིས་ལ་ཉེ་གྱུར་པ། །
དེ་ལྟར་མཁས་པའི་ཚིག་ནི་ལྐུགས་འགྱུར་བ། །
དགེ་འདུན་ཆོས་འཕེལ།
ངས་བལྟས་ན་རྩོམ་རིག་ཅེས་པ་འདི་བྱིས་པའི་མཚར་སྣང་དང་རྒན་པོའི་
ཕྱིར་དྲན། གཞོན་ནུའི་ལང་ཚོ་དང་ཕོ་མོའི་བརྩེ་དུང་ཇི་བཞིན་བསླུ་བྲིད་དང༌
རོལ་རྩེད་ཀྱི་ཤུགས་ཀྱིས་ཁེངས་པ་ཞིག་དང༌། བོད་པ་ཚོར་ཅི་ནས་ཀྱང་དད་
པ་ཞིག་མཁོ་བ་ཇི་བཞིན “དད་འབངས”ཁྲི་ཕྲག་གི་སེམས་ཀྱི་རྟེན་ཡུལ་དང་
དམིགས་པ་ཆགས་ས་ཞིག་ཏུ་སྣང་སྟེ། རྩོམ་རིག་ཅེས་པའི་བསང་ཁྲི་འདིའི་
སྟེང་དུ་རྟོག་འཆར་དང་ཚོར་འདུ་སྣ་ཚོགས་ཀྱི་མཁན་ཤུག་དྲག་ཏུ་འབར་བ་ལས་
དུད་སྤྲིན་བན་བུན་རེ་དཀྲི་ལོག་རྒྱག་ཞོར་མཁའ་རུ་འཕགས་དུས་སྐབས་རེར་
དོན་སྙིང་གིས་ཁེངས་ལ། སྐབས་རེར་ཉམས་འགྱུར་སྟོང་ཕྲག་གིས་ཕྱུག་ཡང་
རེས་འགར་ཆོ་འཕྲུལ་དང་སྒྱུ་མའི་ཤས་ཆེ། གང་ལྟར་ཡང་ལྟད་མོ་རིགས་ཤིག་
གིས་ཁྱོད་ལ་བདེ་དགའ་སྟེར་སྲིད། ཁྱོད་ལ་མཛེས་སྡུག་ཚོར་དུ་འཇུག་ངེས།
ཁྱོད་ལ་རོལ་རྩེད་དང་རེ་བཅོལ་གྱི་འབོད་སྐུལ་གཏོང་ངེས། གང་ལྟར་ཁྱོད་ལ་
ཁྲག་ འོ་མ། བྲག་རི། ལྗོན་ཤིང་། ལུག་ཁྱུ། སྤྱང་
མེ་དང་ཆུ།
77



ནགས་ཀློང་ཁུ་བྱུག་འདུ་གནས།
བློ་
ཞེ
ཚོ
ར
ཚོ
ར
ཚོགས། མི་དང་སེམས་པ་ལ་སོགས་པའི་ངང་ཚུལ་ལམ་བར་ཐག་ཅིག་ཚོར་དུ་
འཇུག་ངེས།
བྱིས་བློ་ཚ་ཞིང་ཚོར་བ་རགས་པའི་སོ་ནམ་པ་དང་རྫི་བོ་ཚོའི་ངོས་ནས་
བཤད་ན། རྩོམ་རིག་གི་ཚད་གཞི་རང་ནི། རྗེ་ཙོང་ཁ་བ་དང་དགེ་འདུན་
ཆོས་འཕེལ་དག་ལ་གཞས་སྐོར་ཞིག་དང་འདྲ་ལ། “ཆབ་ཆབ་ནི་ཕ་རོལ”ཆབ་
ཆ་གཡས་གཡོན་གྱི་མཛའ་བོ་འཕྲད་སའི་ལུང་ཁུག་ཅིག་ཏུ་ངོས་འཛིན་དགོས་ཏེ།
མཛེས་སྡུག་གི་ཚད་གཞི་ནི་བུད་མེད་མཛེས་མ་མཐོང་བ་ན་ལམ་སེང་ཉལ་ཁྲིའི་
སྒང་གི་ལས་ཀ་དང་འབྲེལ་བ་ཡོད་པར་སེམས་པ་དེ་ཡིན།
གཞན་ཡང་འདི་ཕྱི་དུས་གསུམ་གཟིགས་པའི་དགེ་བཤེས་བླ་གྲྭ་ཚོར་
མཚོན་ན། རྩོམ་རིག་ཅེས་པ་ནི་ཁོང་ཚོས“བཞེས”ཀྱིན་པའི་ཤ་ཚོན་པོ་དང་ཞོ་
གསར་བ། མར་དྭངས་མ། སྦྲང་དཀར་རྩམ་པ་སོགས་དང་འབྲེལ་བ་མེད་
པའི་ལྡེབས་རིས་སྐམ་པོ་རེ་ཡིན་ལ། རང་རེའི་ལས་བྱེད་པ་ཚོས་ཀྱང་ཟླ་རེར་
ཟླ་ཕོགས་ཉུང་ཉུང་རེ་ཨམ་ཕྲག་ལ་འཇུག་ཞོར་འཚོ་བའི་ཁ་གསབ་སྟེ་རྩོམ་ཡོན་
ཕྲན་བུའི་ཕྱིར “ གསར་རྩོམ”མཛད་དུས་ངག་ནས“ མི་རིགས” དང“དུས་
རབས”། “སྒྱུ་རྩལ”དང“རིང་ལུགས”སོགས་གླེང་ན་ཁྱོད་ཀྱིས་ཇི་ལྟར་དྲན་
གྱིན་འདུག
དེ་བཞིན་བསམ་བློ་ཞིབ་མོ་བཏང་བ་ཟེར་ནའང་འདྲ། བསམ་བློ་་་
རགས་པ་བཏང་བ་ཟེར་ནའང་འདྲ། གང་ལྟར《 མཚོ་སྔོན་བོད་ཡིག་གསར་
འགྱུར》གྱི 《རིག་རྩལ་གཞོགས་བཀོད》སྟེང་དུ་པར་ངོས་འདི་འདྲ་ཞིག་བཟོ་རྒྱུ་
ཐག་བཅད་ཚར་རྗེས་བདག་ལ“བརྡ་སྦྱོར”གནང་བའི་ཚེ། ཁོ་བོར་ངོ་གནོང་
ཁ་སྐྱེངས་ཀྱི་ཚོར་བ་ཞིག་སྐྱེས་ལ་སྨྲ་བསམ་བརྗོད་འདས་ཀྱི་སྨེང་སེམས་ཞིག་གིས་
བདག་གི་བྲང་ཁོང་གཏིབས།
ད་ལྟའི་བར། དམིགས་ཡུལ་ཁ་གསལ་མེད་པའི་ངང་ལས་ཞོར་གྱིས་
ས་
78



ལྗང་བུ།
དུས་ཚོད་ཙག་ཙིག་སྤྱད་ནས་རྩོམ་ཕྲན་ཁ་ ཤས་བྲིས་པར་འུད་བསྟོད་ངོམ་སོ་
སོགས་ཀྱི་རིན་ཐང་ཅི་ཡང་མེད་པ་ནི་རང་སེམས་རང་ལ་གསལ་ཞིང༌། གསར་
རྩོམ་གྱི་མྱོང་སྣང་དང་རྩོམ་ཡིག་གི་བསྟན་དོན་ཡང་རྩོམ་ཡིག་དེ་དག་ལས་ལྷག་
པ་ཞིག་ རང་འགྲེལ་གྱི་ཚུལ་གྱིས་འཆད་རྒྱུ་གཏན་ནས་མ་བྱུང་བས་བདག་ནི
“རྩོམ་པ་པོ”ཚད་ལྡན་ཞིག་མ་ཡིན་པ་ཀུན་གྱིས་མཁྱེན་གསལ་ཡིན།
གསར་རྩོམ་གྱི་མྱོང་བ་འབའ་ཞིག་ནི– རྩོམ་འབྲི་བ་དེ་ལས་སླ་བོ་ཞིག་
མིན་པར་སེམས་ལ། རྩོམ་ཡག་པོ་ཞིག་འབྲི་རྒྱུ་ནི་དེ་ལས་ཀྱང་ལས་སླ་མོ་ཞིག་
མིན་པར་སེམས།
1998ལོའི་ཟླ8ཚེས18ལ་ལྷ་སར་བྲིས།
79



ནགས་ཀློང་ཁུ་བྱུག་འདུ་གནས།
ཕུ་བོ་ལ་སྤྲིངས་པའི་འཕྲིན་ཡིག་ཅིག
ས་ཁི།
ཕུ་བོ་ལྗང་བུ་ལགས་སུ།
བདག་ཅག་ཕུ་ནུ་ལྷན་འཛོམས་ཀྱི་སྐལ་བ་རྒྱུན་དུ་ལྡན་ནའང་། བྲེལ་
ཟིང་འཚབ་འཚུབ་ཀྱི་དབང་དུ་གྱུར་ནས་ཞི་ལྷོད་ངང་ཕན་ཚུན་སེམས་ལམ་གྱི་
འོབས་དོང་རིང་མོ་བརྟོལ་ཏེ་གཏིང་ཟབ་པའི་བཀའ་མོལ་ཞིག་ཞུ་བའི་གོ་སྐབས་
ཤིན་ཏུ་ཕྲ་ཞིང་། ཡིག་ལམ་གྱི་འབྲེལ་གཏུག་ནི་དེ་བས་ཀྱང་རི་བོང་གི་རྭའི་
སྤུན་ཟླར་གྱུར། ཡུན་རིང་གི་བསམ་གཞིགས་རྗེས་སུ་གུས་པོར་འཕྲིན་ཡིག་
རིང་རྒྱུ་ཐུང་རྒྱུ་མེད་པ་འབྲི་བའི་ཀུན་སློང་སྨྲ་བསམ་བརྗོད་འདས་ཤིག་གིས་
བསྐུལ་ཏེ། བག་ཕེབས་ཀྱི་གླེང་མོལ་རྣལ་ མ་འདིའི་འགོ་བརྩམས་པ་ཡིན།
གཙོ་བོ་རང་ཅག་གི་ལས་ཀའམ་རྩོམ་རིག་ཅེས་པའི་འཕྱོན་མ་དེ་དང་འབྲེལ་བའི་
སྐོར་རམ་ཡང་ན་ཁྱོད་ཀྱི་རྩོམ་ཡིག་སྐོར་གླེང་བར་བྱ་སྟེ། ཕུ་ནུ་ཕན་ཚུན་གྱི་
ལབ་བརྡོལ་ཙམ་དུ་མི་འཛིན་པར་སེམས་རྣལ་དུ་ཕབ་པའི་བསམ་བློ་ཞིག་ཏུ་རེ་
བའི་འདུན་པ་ཤིན་ཏུ་ཆེ། ཕ་མ་གཅིག་གི་ཤ་ཁྲག་རུས་རྒྱུད་ལས་མཆེད་པའི་
ཕུ་ནུའི་འབྲེལ་བ་ཡིན་ན་འདྲ། ཀློག་པ་པོ་དང་ རྩོམ་པ་པོ་ཡི་འབྲེལ་བ་ཟེར་
ནའང་འདྲ། ཁྱོད་ཀྱི་མ་ཡིན་ཡིན་མདོག་གི་རྩོམ་ཡིག་གསར་བ་རེ་མཐོང་
ཐེངས་རེར། གུས་པོར་ཐུན་མོང་མ་ཡིན་ལ་སྤྱིར་བཏང་ཡང་མ་ཡིན་པའི་ཚོར་
བ་རེ་སྟེར་ཐུབ་པས།
གཤམ་དུ་དེའི་སྐོར་རོབ་ཙམ་ཞུ།
80.



ལྗང་བུ།
་པས་ན།
སྙན་ངག སྐྱེ་བོ་ཕལ་ཆེར་གྱི་སྣང་ངོར་ཁྱོད་ནི“སྙན་ངག་པ”འམ“སྙན་
ངག་རྩོམ་མཁན”ཞིག་ཡིན་པ གུས་པོས་ཀྱང་ཁྱོད་ཀྱི་སྙན་ངག་གི་སྐོར་
དེ་གླེང་བྱའི་ཐོག་མར་བཞག་ཡོད།
བོད་པའི་དེང་གི་སྙན་ངག་འཕེལ་ཕྱོགས་སྤྱི་དང༌། སྒོས་སུ་ཁྱོད་རང་
ཕྱོགས་ཀྱི་འགྱུར་ལྡོག་ལ་དཔྱད་ན། ཉིད་ཀྱི་སྙན་ངག་དེ་དག་དུས་རིམ་གསུམ་
དུ་དབྱེ་འོས་ཏེ། དང་པོ་ནི་ཞི་ལྷོད་ཀྱི་ཡུལ་ལྗོངས་དང་ལང་ཚོའི་མཛེས་སྡུག་
ལ་འཁྲིལ་བའི་རི་མོ་གྱ་གྱུ་ཞིག་སྟེ། “རི་ལ་ཐང་མེད་པར་གསེར་མདོག་གིས་བྲན་
ཞིང” “མདོག་ངན་དྲི་བཙོག”གི་ལྕི་བས“སྦྲ་གུར་ལ་འོད་སྣང་སྟེར”གྱིན་འདུག་
ལ། གཉིས་པ་ནི་དུས་ཀྱི་འགྱུར་བ་དང་བསྟུན་པའི་དངངས་སྐྲག་དང་འཚུབ་ཆ་
ཞིག་སྟེ“ལ་མོ་དང་དམར་ཆུང”དེ་ཁྱོད་ཀྱི“སྔས་འགྲམ”ནས“འཇབ་ཅིང་བྲོས་
ཏེ་ཐག་རིང་ལ་ཕྱིན”ཅིང་། ཁྱོད་ཀྱི“སེམས་ཁོང་གི་སྤེན་མའི་མེ་ཏོག་ཀྱང”ག་
ལེར(ཡང་ན་གློ་བུར》“དེ་དང་ཁ་ཐག་ཇེ་རིང་ཇེ་རིང་དུ་སོང་” དེ་ནི་ཁྱོད་ཀྱི་ཕམ་
ཁ་ཡིན་ལ་རྒྱལ་ཁའང་མ་ཡིན་ནམ། དེ་ནི་ཁྱོད་རང་གིས“མངོན་སུམ་གྱི་རྩྭ་
ཐང”ཤོར་ཏེ“རྟོག་བཏགས་ཀྱི་རྩྭ་ཐང་ལ་སྙེགས”དུས་ཀྱི་ལམ་བར་ནས་ཐུག་
པའི་མྱ་ངམ་ཐང་ཞིག་ལ་འཕྲད་པའི་བརྒྱུད་རིམ་ཡིན་ནམ། མྱ་ངན་ཐང་དེའི་
མཁའ་དབྱིངས་སུ “ སྦྲང་ནག་ གི་ སྐར་ཚོམ” ཁྱུ་དང༌ཁྱུ་ ཡིས་ རུབ་ ཡོད་དམ།
གང་ལྟར་ཡང་ཁྱོད་རང་དཀའ་བ་བརྒྱ་ཕྲག་གིས་བཞུད་དེ་ལྷོད་གཡེང་བག་་
ཕེབས་ཀྱི་སྤང་ཐང་གསར་བའི་ཉེ་སར་སླེབས། འོན་ཀྱང་ཁྱོད་ཀྱི“སྨྲ་བ་ཇེ་
ཉུང་ཇེ་ཉུང་དུ་ཕྱིན” “འདག་པར་དཀའ་བའི་ཉེས་དམིགས་དང་ར་རིའི་སྙེ་
མ”དག་རང་ཉིད་དང་འགྲོགས་པ་མཐོང་ནས“གཅིག་རྗེས་གཉིས་མཐུད་ངང་
རང་ཉིད་གསོད”དགོས་བྱུང་དུས། ཁྱོད་ཀྱི་ཡིད་སེམས་ལ་སྐྱི་གཡའ་ཞིང་
བཟོད་དཀའ་བའི་མྱོང་བ་ཞིག་གིས་ཅི་ཞིག་ཤབ་ཤུབ་ཏུ་སྨྲ་བཞིན་ཡོད་དམ།
སྙན་ངག་པ་གཅེན་པོ་ལགས།
81



ནགས་ཀློང་ཁུ་བྱུག་འདུ་གནས།
ལྷུག་རྩོམ། ཁྱོད་ཀྱི་ལྷུག་རྩོམ་ནི་ཤབ་ཤུབ་ཏུ་སྨྲ་བའི་ཐབས་ཤིག་ཡིན་པ་
འདྲ་ཞིང་། དེ་སྙན་ངག་ལས་གྲོལ་ཏེ་ཞི་དལ་གྱི་ཟོལ་གྱིས་སྐྱེ་བཞིན་མཆིས།
ཁྱོད་ཀྱི་སྒྲུང་གཏམ་དེ་ལས་ཀྱང་གྲོལ་ཏེ་ཤེས་རབ་ཀྱི་ཚེར་ཕུང་དང་འདྲ་བར་
ཡིད་སེམས་ཁ་ཤས་ལ་རྨ་ཁ་བཟོས།
འོན་ཀྱང་ཁྱོད་ཀྱི་སྙན་ངག་དག་ཡོད་པས་ པ ད་གཟོད་ ལྷུག་རྩོམ་རྣམས་་་
འཕྲོས་འོངས་ཤིང༌། སྐབས་འགར་སྙན་ངག་གི་མཐའ་རྒྱུན་ནམ་ཁ་གསབ་
ཡིན་པའི་སྣང་བའང་སྟེར།
ཁྱོད་ཀྱིས་ལྷུག་རྩོམ་གྱི་ཡོ་ཆས་འདི་རྙེད་པ
་པ་ཕལ་ཆེར་འཕྱིས་མེད་པ་འདྲ་སྟེ།
གཅིག་བྱས་ན་འདི་སྙན་ངག་ལས་ཀྱང་ཁྱོད་ཀྱི་གཙང་སྦྲ་མེད་པའི་བསམ་བློ་དང་
སྒྱིད་ལུག་ཆེ་བའི་གཤིས་ཀ དམིགས་ཡུལ་ཆུང་བའི་འཚོ་གནས་དང་བར་
ཐག་ཉེ་གཤིས། འདི་ཁྱོད་ལ་ཤིན་ཏུ་ནས་འཚམ་པོ་ཡོད། གལ་ཏེ་ཁེར་རྐྱང་
གི་ཕུགས་བསམ་ དང་འཆར་ གཞི་ དེའི་ཕྱིར་དུ་ཁྱོད་ཀྱིས་ སྙན་ངག་ཅེས་ པའི
“གསང་ཡུམ”ཞིག་བཙལ་བ་ཡིན་ན། ལྷུག་རྩོམ་ནི་ཁྱོད་ཀྱི་ཁྲིམས་མཐུན་ཆུང་
མ་ཡིན་འོས་ཤིང་། སྒྲུང་གཏམ་ནི་ཁྱོད་ཀྱི་བུ་ཕྲུག་དང་རྩོམ་སྒྲིག་ནི་ཁྱོད་ཀྱི་
སྤུན་ཟླ་གཉེན་ཉེ་གྲོགས་པོ་ཡིན་འོས། ཕྱི་ཚུལ་ནས་བལྟས་ན་ཧ་ཅང་མངོན་
ཆུང་གི་ཚུལ་དུ་གནས་པའི་ཁྱོད་ཀྱི་ཆུང་མ་འདི་ལ་གྱ་ནོམ་པའི་ནང་སེམས་ཤིག་
དང་རྒྱ་ཆེ་བའི་ཧམ་པ་ཞིག་ཡོད་པ་མ་ཟད། མི་རྣམས་དང་འགྲོགས་བདེ་བའི་
བྱད་བཞིན་དང་གཤིས་ཀ་ཞིག་ཀྱང་ལྡན་འདུག་
ངས་ཚོད་དཔག་བྱས་པ་ལྟར་ན། གནས་ཚུལ་དེ་ཁྱོད་ཀྱིས་ཀྱང་གསལ་
ལེར་རྟོགས་ཡོད་པས། 《ངག་གི་བག་མ》ཞིག་བསུས་ཏེ་ཁྱོད་ཀྱི་ཆེས་ཟབ་སར་
ཡུན་རིང་ཉར་བའི་བརྩེ་དུང་གི་ཆུ་མོ་ཤོག་དཀར་ངོས་སུ་འཕྱུར་ལ། ཁྱོད་ཀྱིས
《གྲོང་ཁྱེར་ཆེན་མོར》ལྟ་སྐོར་ཐེངས་ཤིག་བྱས་རྗེས། གཞི་ནས་ཕན་ཚུན་ངོ་བོ་
དབྱེར་མེད་དུ་འདྲེས་ཏེ་སེམས་ཀྱི་གླེང་མོལ་དེ《ཁེར་ལབ་ཐན་ཐུན》སྨྲ་བ་དང་
82



ལྗང་བུ།
འདྲ་བར་གྱུར་ཟིན།
བྱིས་པ་ཚོའི“ང་ཁྱོད་ཀྱི་ཁྲོད་དུ་ཡོད། ཁྱོད་ངའི་ཁྲོད་
དུ་བསྐུང”ཟེར་བའི་རོལ་རྩེད་དེ་མངོན་སུམ་དུ་གྱུར་པ་ཨེ་ཡིན། ལྷུག་རྩོམ་
གྱིས་བར་གྱང་ཞིག་རྨང་ནས་གཏོར་རྩིས་བྱས།
སྒྲུང་གཏམ། བར་གྱང་དེ་དོན་དངོས་སུ་སྒྲུང་གཏམ་གྱིས་གཏོར་བྱུང་།
མི་དང་མིའི་བར་གྱི། རིགས་དང་རིགས་བར་གྱི། རྒྱལ་ཁོངས་དང་རྒྱལ་
ཁོངས་བར་གྱི་གསང་བའི་རྩིག་ལྡེབས་དེ་ཁྱོད་ཀྱི་སྒྲུང་གཏམ་ལས་མི་སྣང་ཡལ་
བར་གྱུར། དེ་ནི་རྒྱལ་སྲས་སྤུན་མཆེད་གསུམ་གྱི་ སྙིང་ཚིལ་གྱིས་སྦར་བའི་
《སྒྲོན་མེ》ཞིག་གིས་བསྲེགས་ལ། ས་ཁོངས་དང་རུས་རྒྱུད་མི་འདྲ་བའི་གཞོན་
ནུ་དག་གི《བརྩེ་དུང་གི་གཏམ་རྒྱུད》དང《 ཕྱེ་ལེབ་མོ》གསུམ་གྱི་གར་སྟབས་ཀྱི་
ཁྲོད་ནས་ཕན་ཚུན་ཆུ་ལ་ཆུ་སིམ་པ་ཇི་བཞིན་འགྲོ་བ་མིའི་རིགས་སྤྱིའི་འདུ་ཤེས་
ཀྱི་ངོ་བོར་གྱུར། བདག་གིས་བསམ་བློ་ཡང་ཡང་བཏང་མཐར་ཁྱོད་ཀྱི་བུ་ཕྲུག་
དེ་ཚོར“ཤེས་རབ་ཀྱི་ཚེར་ཕུང”ཞེས་བསྟོད་སྨད་ཀྱི་དབྱེ་བ་བྲལ་བའི་མཚང་མིང་
ཞིག་བཏགས་ཤིང་། རེས་འགར་བསྟན་བཤིག་ཚ་ཞིང་རེས་འགར་བློ་སྤོབས་
ཆེ་ལ། རེས་འགར་བླ་ལྷག་ཏུ་ལྷིང་འཇགས་ཡིན་པའི་བྱིས་པ་དེ་ཚོ་ཕལ་ཆེར་
ཁྱོད་ཀྱི་མ་འོངས་པའི་རྟེན་འཆའ་ཡུལ་ཡིན་པས། ཕ་ཤུལ་བུ་ཡིས་ཟིན་མིན་ལ་
ཐེ་ཚོམ་ཆུང་སྙམ།
དམིགས་བསལ་གྱི་ཀློག་པ་པོ་གུས་པོའི་ཕྱོགས་ནས་བཤད་ན། རྩོམ་པ་
པོའི་པུར་མིང་ལ “བསེ་རུ”བྱ་བའི་སྒྲུང་གཏམ་དེ་དག་ནི་ལྗང་བུའི་སྙན་ངག་
དང་ལྷུག་རྩོམ་ལས་ཀློག་རིན་ཆེ་བ་ཞིག་རེད་འདོད་ཅིང་རེ་སྒུག་ཀྱང་བྱེད་ཀྱིན་
ཡོད།
ཞར་བྱུང༌། ཁྱོད་ཀྱི་གྲོགས་པོ་ཞིག་གིས“ “ལྗང་བུ” ཞེས་པའི་ཐ་སྙད་
འདི་ད་ལྟ་རྩོམ་རིག་སྣང་ཚུལ་རིགས་ཤིག་གི་མཚོན་བྱེད་བརྡ་རྟགས་སུ་གྲུབ་
ཚར”བ་ལབ་མྱོང་ལ། འུད་བསྟོད་ཀྱི་དགོས་མཁོ་གཞིར་བཟུང་སྟེ“མཆོད་
83



ནགས་ཀློང་ཁུ་བྱུག་འདུ་གནས།
སྒྲོམ་གྱི་སྒང་ལ་རང་ཉིད་ཀྱི་སྐུ་པར་ཡང་བཤམས་འདུག”ཚུལ་ལབ་མྱོང་མོད།
གུས་པོས་བལྟས་ན། དེ་ནི་གཏིང་ཟབ་པའི་ཟུར་ཟ་ཞིག་གམ་བྱིས་པ་ཚོར་ལམ་
ལོག་སྟོན་བྱེད་ཀྱི་ཁ་གཡང་སྐམ་པོ་ཞིག་རེད། ཞྭ་མོ་ཆུང་དྲགས་ན་མགོ་བོ་ན་
ཞིང་ཆེ་དྲགས་ན་ལུས་ཀྱང་འགེབ་སྲིད་པས། ལུས་པོར་རན་པའི་གྱོན་གོས་
ཤིག་དང་སྔགས་པར་རན་པའི་རལ་བ་ཞིག་བྱུང་ན་ཤེས་རིག་གི་ཚད་གཞི་དྲང་
འཁྱོག་མེད་པ་ཞིག་ཡོད་སྲིད་དེ། དཔེར་ན། ཁྱོད་ཀྱི་ལྷུག་རྩོམ་ལ་ལར་ཁྱི་
སྨྱོན་གྱིས་མཐོང་ཚད་ཅིག་ལ་རྨུག་པ་ཇི་བཞིན། འདི་འོན་པ་དང་དེ་ལྐུགས་པ།
གན་གླེན་པ་ཞེས་ཀུ་ཅོ་བརྒྱབ་དུས་རྩོམ་ཡིག་སྤྱི་ལ་ལྡོག་ཕྱོགས་ཀྱི་ལྗིད་ཚད་ཅིག་
ཁ་སྣོན་བྱེད་པ་དང་འདྲ་བས། ཞིབ་ཚགས་པའི་དཔྱད་པ་དང་ཞེ་ལྷོད་པའི་
བསམ་བློ། ཁུངས་བཙན་པའི་རྒྱུ་མཚན་རེ་དྲངས་ཏེ་གནས་ལུགས་བརྗོད་
ཐུབ་པ་ནི་བསླུ་བ་མེད་པ་ཞིག་ཡིན་སྙམ།
གཞན་ཡང་སྙན་ངག་གི་ཁ་དམ་ཞིང་(ཡིག་འབྲུ་ལ་སེར་སྣ་བྱེད་པ་ག་ལ་ཡིན)
འབྲེལ་མི་ཆགས་པ། འཕར་ཆག་ཆེ་བ། སྒྲུང་གཏམ་གྱི་གསེབ་ཏུ་ཡིབ་པའི་
བྲེལ་ ཤ། ལྷུག་རྩོམ་དང་འགྲོགས་པའི་ཅི་སྙམ་པའི་རྣམ་འགྱུར...... ལ་་
སོགས་ཀྱང་མཐའ་གཅིག་ཏུ་དགེ་མཚན་དུ་འགྲོ་མི་སྲིད་སྙམ། (འདི་མན་ཆད་
མི་སྒེར་འཚོ་བའི་སྐོར་ཡིན་པས་ཐེངས་འདིར་བཀོད་མེད།)
84



ལྗང་བུ།
ཁྱེད་ཀྱིས་ཁེར་རྐྱང་གི་སྡུག་བསྔལ་བཟོད་ཐུབ་ཀྱང་
ང་ཚོས་སྙན་རྩོམ་གྱི་བསླུ་བྲིད་བཟོད་དཀའ།
བདུད་ལྷ་རྒྱལ།
བློ་མཐུན་ལྗང་བུ་ནི་བོད་ཀྱི་སྙན་ངག་གསར་བར་ཆེས་ཐོག་མར་འཇུག་
མཁན་གྲས་ཀྱི་གཅིག་ཡིན་ལ། 1983ལོའི《སྦྲང་ཆར》དེབ་གཉིས་པའི་སྟེང་
དོན་གྲུབ་རྒྱལ་གྱི《ལང་ཚོའི་རྦབ་ཆུ》བཀོད་པ་ནས་བོད་ཀྱི་སྙན་ངག་གསར་བའི་
ངོ་མཚར་མདུན་ལམ་ལ་ཡིད་ཆེས་བྱུང་ཕྱིན། 1984ལོར་ལྗང་བུས《རྩྭ་ཐང་གི་
མགྱོགས་བྲིས》ཚན་པ་བདུན་ཅན་བརྩམས་ལ། ཁོའི་ཐོག་མའི་རྩོམ་དེར་དོན་
གྱི་ཆ་ནས་ལྟ་བ་གསར་རྙིང་གཉིས་ཀྱི་འགལ་བ་མཚོན་པའི་ཐོག་ནས་གསར་བྱུང་
ལ་འབོད་བརྡ་བཏང་བ་དང་། རང་གི་ལས་དོན་ཆེད་དུ་རང་ལ་སྐུལ་ལྕག་
དཔའ་བསྐྱེད་ཀྱི་ནང་དོན་ཡོད་ཅིང་། རྩོམ་སྟངས་ཀྱི་ཆ་ནས“ སླར་མཚོན”
(ཆ་n) གྱི་བྱེད་ཐབས་གཙོར་བཏོན་ཡོད། ང་ཚོས་བལྟས་ན་རིམ་གྱིས་རིམ་
གྱིས་ཁོ་ནི་གོ་དཀའ་ལ་འགྲེལ་དཀའ་བའི་སྙན་ངག་གི་གསང་རྒྱུ་ཞིག་ཏུ་ཚུད་
ཡོད་སྙམ།
སྤྱིར་སྙན་ངག་ཅིག་གོ་དཀའ་བ་ནི་སྣང་ཚུལ་མི་ལེགས་པ་ཞིག་ཡིན་པའི་
ངེས་པ་མེད་དེ། སྙན་ངག་རང་སྟེང་ནས་བཤད་ན་གབ་སྦེད་ཀྱི་རང་བཞིན་
དང་། དོན་མང་འདུས་པའི་རང་བཞིན་སོགས་རྩ་བའི་ཁྱད་ཆོས་སུ་གྲུབ་པ་
དང་། སྙན་ངག་གི་རྗོད་བྱེད་ཀྱང་རྩོམ་རིག་མ་ཡིན་པའི་རྩོམ་དག་མ་ཟད།
སྒྲུང་གཏམ་མམ་ལྷུག་རྩོམ་སོགས་ཀྱི་རྗོད་བྱེད་དང་ཡང་མི་འདྲ་བར“སྙན་ངག་
85



སྙན་ངག་ནི་སྐྱེས་
ནགས་ཀློང་ཁུ་བྱུག་འདུ་གནས།
རང་གི་སྐད་ཆ”ཞེས་རེ་བ་ཁྱད་པར་བ་ཡོད་པ་
པ་བཅས་ཀྱིས།
བུ་གང་ཡིན་ཐམས་ཅད་ཀྱིས་ཀློག་ཐུབ་པ་ཞིག་ཡིན་མི་སྲིད་པར་ཐག་བཅད་ཡོད།
ལྷག་པར་བོད་ཀྱི་སྙན་ངག་གསར་རྙིང་གང་ལ་མཚོན་ནའང་། ཀློག་པ་པོའི་
བསམ་ཡན་འགྱུ་སའི་སྟོང་གླེགས་མེད་ པར་ གྱང་རྡུང་རྡུང་བྱས་ཡོད་པ་ དང་།
དེའི་ཐོག་ཚིག་དང་ཚིག་གི་བར། ཚིག་རྐང་དང་ཚིག་རྐང་གི་བར། ཚན་པ་
དང་ཚན་པའི་བར་ཐམས་ཅད་ན་གཏན་ཚིགས་རུས་སྦལ་གྱི་ནུར་འགྲོས་ཇི་
བཞིན་མཆོང་ལྡིང་གི་གོ་སྐབས་མེད་པར་བཟོས་ཡོད་པ་འདི་དག་ལ་མཚོན་ན།
ལྗང་བུའི་གོ་དཀའ་བའི་སྙན་ངག་གི་སྣང་ཚུལ་འདི་གསར་དུ་ཁ་གསབ་ཏུ་འགྱུར་
འོས། འོན་ཀྱང་སྙན་རྩོམ་ ཐམས་ ཅད་ལྗང་བུའི་ཕྱི་འབྲང་འདྲ་ཡིན་ན་མི་
འགྲིག
ཁོང་གི་སྙན་ངག་དེ་རང་གིས་རང་ལ་བྲིས་པ་ཞིག་རེད་ཟེར་ན་འདྲ། མ་
འོངས་པར་བྲིས་པ་ཞིག་ཟེར་ནའང་འདྲ། དེང་གི་ཀློག་པ་པོའི་མྱོང་རོལ་གྱི་
ནུས་པ་དམན་ཞེས་ཟེར་ནའང་འདྲ། ངས་འདོད་ཚུལ་དུ་སྙན་ངག་ཅིག་ཡིན་
ན་ཐོག་མར་སྙན་ངག་ཡིན་བྱེད་ཅིག་ཡོད་དགོས། ཡང་དུ་ན་སྙན་ངག་རང་ལ་
སྙན་ངག་གི་མཛེས་ཆོས་གང་རུང་ཞིག་ཡོད་པའི་སྟེང་ནས་དེ་སྙན་ངག་ཏུ་གྲུབ་
པ་ཡིན་ཞེས་པའོ། །དེང་གི་སྐབས་འདིར་ལྗང་བུའི་སྙན་རྩོམ་ཆེས་གོ་དཀའ་བ་
ཅན་དུ་འགྱུར་བ་འདི་ཡང་གཙོ་བོར་ང་ཚོ་དང་ཁོའི་སྙན་ངག་བར་དུ་ཐུན་མོང་
བའི་ མཛེས་ ཆོས་ སམ་ མཐུན་ སྣང་ གི་ མཛེས་ཆོས་ མ་ གྲུབ་ པས་ ཡིན་པ་འདྲ།
དེས་ན་གནད་དོན་གྱི་རྩ་བ་རྩོམ་པ་པོ་ལ་ཐུག་ཡོད་དམ་ཀློག་པ་པོ་ལ་ཐུག་ཡོད།
“མེ་ལོང་འགྱུར་འདུག་གམ་ཡང་ན་བཞིན་རས་འགྱུར་འདུག”། ང་ཚོས་དང་
ལེན་མཛེས་རིག ( * ལྕ)གི་ཆ་ནས་ཀློག་པ་པོ་དབང་བཙན་པར་བཤད་
ཆོག་ལ། ཁོས་གདོང་ལེན་པའི(#* )ཆ་ནས་རྩོམ་པ་པོ་རང་དབང་བཙན་
པར་བཤད་པས་ཀྱང་ཆོག འོན་ཀྱང་ད་ནི་ངན་ཁག་སུར་འགེལ་གྱི་ཚོད་མ་
86



ལྗང་བུ།
----
ཡིན་པར། གནད་དོན་གྱི་རྩ་བར་དཔྱོད་པར་དོན་སྙིང་ཆེ་སྙམ།
དེང་དུས་ཡོངས་གྲགས་ཀྱི་བཤད་ཚུལ་ལྟར་ན། སྲོལ་རྒྱུན་ངོས་ན་་
མཛེས་དཔྱོད་ལྟ་བ་རྣམ་པ་གཉིས་སུ་གྲུབ་ཡོད་ཟེར། གཅིག་ནི་ནུབ་གླིང་བའི་
“སླར་མཚོན”གྱི་མཛེས་དཔྱོད་ལྟ་བ་དང༌། ཅིག་ཤོས་ནི་རྒྱ་ནག་གནའ་སྲོལ་གྱི་
“སྙན་ངག་གི་ཡིད་ཁམས”(ཆོ #6 1#)ཀྱི་མཛེས་དཔྱོད་ལྟ་བའོ། །སྔ་མ་ནུབ་
གླིང་བར་མཚོན་ན། ཁོ་ཚོའི་སྒྱུ་རྩལ་གྱི་ཁྱབ་ཁོངས་ཐམས་ཅད་ན་ཆེས་གསལ་
བའི་འཚོ་བའི་ ་
་བརྙན་རིས་ཀྱིས་ཁྱབ་སྟེ་ཡོད་ལ། སྙན་ངག་ཀྱང་དེ་དང་དེ་
མཚུངས་ཡིན་པར་འདོད། ཕྱི་ མ་རྒྱའི་ བ གནའ་སྲོལ་ སྙན་ངག་ལ་མཚོན་ན།
འཚོ་བའི་བརྙན་རིས་གསལ་ཞིང་དངོས་དོན་ཇི་བཞིན་དུ་མཚོན་པ་རྩོམ་རིག་གི་
ངོ་བོར་མ་གྲུབ་པར། གོ་ས་གཙོ་བོར་བཟུང་ཞིང་རྒྱུད་གཅིག་ཏུ་འབྲེལ་ཞིང་
ཁྱབ་པ་ནི་སྙན་ངག་གི་ཁམས་འདི་ཡིན། བོད་ཀྱི་སྙན་ངག་གི་མཛེས་ཆོས་དེ་
ཚིག་མཛེས་པར་བྱེད་པའི་ཚིག་རྒྱན་ལ་འབད་པའི་སྲོལ་ཡོད། གཙོ་བོ་ནི་་
གཟུགས་རྒྱུན་དཔེ་རྒྱན་སོགས་ཀྱི་བརྗོད་པར་བྱ་བ་གང་དེ་ཆེས་མཚར་བོའམ་
འུད་ཀྱིས་བརྗོད་པར་བྱ་བ་ཞིག་ཏུ་སྣང་།
ང་ཚོས་ལྗང་བུའི་སྙན་རྩོམ་ལ་བལྟས་ཚེ། ཁོང་གི་སྙན་རྩོམ་སྟེང་ནས་
ཤུགས་ བཙན་ པའི “ སྙན་ ངག་ གི་ ཡིད་ ཁམས” དེ་ མཐོང༌ རྒྱུ་ ཤིན་ ཏུ་ དཀའ།
ཁོའི་སྙན་ངག་གི་གྲུབ་ཆ་ཡིད་བརྙན(*)རྣམས་སིལ་བུར་རམ། ཐར་ཐོར་
ལྟ་བུར་སྣང་སྟེ་ངག་གི་སྟེང་ནས་རྒྱུད་གཅིག་པའམ་ཉམས་མཐུན་པའམ་ཁམས་
སྙོམས་པ་དཀོན། དེ་བས་ཐོག་མར་སྙན་ངག་ནི་ཡིད་ཁམས་གཙིགས་སུ་་
འཛིན་པའམ་དེ་ལ་ལོབས་པའི་ཀློག་པ་པོ་རྣམས་ལ་མཚོན་ན་ཁོའི་སྙན་ངག་གི་
རྒྱུས་མེད་ཅིག་ཏུ་སྣང་ཡོད། སྙན་རྩོམ་ཡོངས་ཁྱབ་པའི་སྟེང་ན་གཅིག་ཏུ་གྲུབ་
པའི་ཁམས་དེས་བགྲང་ཡས་ཀློག་པ་པོ་རྣམས་ལ་སྙན་ངག་གི་མཛེས་ཆོས་མི་ཟད་
པ་སྦྱིན་ཏེ་བླ་མེད་བདེ་བས་རང་བློ་ཚིམ་པ་དཔག་ཏུ་མེད་ཀྱང་། ལྗང་བུའི་
87



ནགས་ཀློང་ཁུ་བྱུག་འདུ་གནས།
》
སྙན་ངག་དེ་བཞིན་ཙམ་མིན་སྟབས་ཁས་མ་བླངས་ན་དེ་ཡང་མི་འགྲིག དེ་
ལྟར་བྱས་ན་རང་གི་ལོབས་ཕྱོགས་དང་ཞེན་ཕྱོགས་ཁོ་ན་གཅེས་པར་འཛིན་པའི་
“རང་ལྟ་མཆོག་འཛིན”དུ་འགྲོ་བ་ཡིན། རྩོམ་གྱི་ལྟ་སྟངས་མཐའ་ཞིག་ཏུ་ལྷུང་
བའང་རེད། ལྗང་བུའི་སྙན་རྩོམ་ལ་བལྟས་ན་ཁོའི་སྔ་མའི་དུས་ཀྱི་རྩོམ་ལ་སླར་
མཚོན་གྱི་ཤས་ཆེ། 《རྩྭ་ཐང་གི་མགྱོགས་བྲིས》《ཆུ་རྩེད་ཀྱི་གླུ》《ང་རང་སྦྱར་
ཆོག》《འབྲོག་ པ》《ཞོགས་ གླུ》《 དགུན་གྱི་བུ་ མོས་ དཔྱིད་ཀྱི་ན་ཆུང་སྦྲུམ》
《 གཡའ་ཤིང་གི་ལོ་མ》《ལམ • བརྩེ་དུང》《 རྟ་རྒྱུག་གི་ཉིན་མོ》སོགས་ཕྱི་རོལ་
ཡུལ་ལ་གཞོལ་ནས་ཇི་བཞིན་འབྲི་བ་ལྷུར་བླངས་ཡོད། འདི་དག་ལ་མཚོན་ན་
ང་ཚོ་དང་ཁོའི་སྙན་ངག་བར་ལ་ཐུན་མོང་གི་གོམས་གཤིས་ཡོད། ཕྱི་རོལ་བྱ་
དངོས་དེའི་སྟེང་ནས་དོན་ལྡན་གྱི་བསྟན་དོན་གང་ཞིག་མངོན་པར་བྱ་བ་ཡིན།
《གངས་དཀར་ལྷ་མོའི་བསླུ་བྲིད་ཀྱི་དབང་གིས》ཞེས་པ་ནས་ཁོའི་རྩོམ་ལ་
འགྱུར་ལྡོག་བྱུང་འགོ་བརྩམས་ཡོད་པ་འདྲ། འདི་ནས་བཟུང་སྙན་ངག་གི་
ཁམས་ ལྷུར་ ལེན་ པའམ་ སླར་ མཚོན་ ཅན་ གྱི་ འབྲི་ སྟངས་ ཀྱང་ བསྒྱུར་ སོང་།
སྤྱིའི་ འབྲི་ སྟངས་ ལ་ ཡིད་ བརྙན་ པའི ( ཙྪཱ R) འབྲི་ སྟངས་ སྤྱོད་ པ་ མང་།
ཡིད་བརྙན་གྱི་འབྲི་སྟངས་དེ་ཡང་སྤྱིར་ན་ང་ཚོ་དང་རྒྱུས་མེད་ལྐོག་གྱུར་ཞིག་
ཡིན་མི་འོས། ཡིད་བརྙན་པའི་གྲུབ་མཐའི་སྲོལ་འབྱེད་པ་ཕྲང་ཏི་ཡིན་ནའང་
འདྲ། རྒྱའི་ གྲགས་ཅན་སྙན་ངག་པ་ཏེ་ཝང་ཧྲུའུ་ སོགས་དང་། དེ་ལ
གཞན་དང་གཞན་པའི་དེང་གི་སྙན་ངག་པ་གང་ཡིན་ཡང་ཚད་མི་འདྲ་བ་མ་
གཏོགས་ཡིད་བརྙན་བཀོལ་སྤྱོད་བྱས་མེད་པའི་སྙན་ངག་མཁན་ཞིག་གང་ན་
ཡོད། དེ་དག་ཐམས་ཅད་ཀྱི་སྙན་ངག་ཀློག་པ་ལ་ཁྱིས་ལྕགས་གོང་དམུར་བ་ལྟ་
བུའི་དཀའ་ཁག་ཆེན་པོ་མེད། དེ་བས་ལྗང་བུའི་ཡིད་བརྙན་དང་གཞན་པའི་
ཡིད་བརྙན་གྱི་འདྲ་ཁྱད་ལ་དཔྱོད་པ་གནད་དུ་ཆེ།
ལྗང་བུའི་སྙན་རྩོམ་ལ་བལྟས་ན་ཁོའི་ཡིད་བརྙན་གྱི་ཐུན་མིན་ཁྱད་ཆོས་ནི་
་ལས་་
88



ལྗང་བུ།
ཡིད་བརྙན་བར་གྱི་འབྲེལ་བ་ལྷོད་པ་དེ་ཡིན་པ་ཤེས་ཐུབ། ཡིད་བརྙན་པའི་
སྙན་ངག་ལ་མཚོན་ན་ཡིད་བརྙན་སྐོར་ཞིག་ཉམས་སྣང་གཅིག་མཚུངས་སུ་་
འདུག་པས་ཕན་ཚུན་རྒྱུད་གཅིག་ཏུ་ལྷོད་ལ་དམ་པར་སྦྲེལ་ཡོད་པའམ། སོ་
སོའི་བར་དུ་ཁོག་མཐུན་གྱི་འབྲེལ་བ་ཞིག་ཡོད་ཅིང་། འབྲེལ་ཡོད་ཀྱི་ཡིད་
བརྙན་དེ་རིགས་ཡིན་ཚེ་ཡིད་བརྙན་དག་ཇི་ལྟར་མཆོང་སྐྱོད་དམ་འཕར་ལྡིང
(gk ER)བྱས་ཀྱང་། བར་གྱི་འབྲེལ་བ་དེར་སྙན་ངག་པ་དང་ཀློག་པ་པོ་གཉིས་
ཀར་མ་བགྲོས་རང་མཐུན་གྱི་ལྟ་ཕྱོགས་་ སམ་འགྲེལ་ཚུལ་འདྲ་བ་ཙམ་ཡོང་ངེས།
འོན་ཀྱང་ལྗང་བུའི་སྙན་རྩོམ་གྱི་ཡིད་བརྙན་དག་ལས་འདི་ལྟའི་ཁོག་མཐུན་གྱི་
འབྲེལ་བ་འཚོལ་རྒྱུ་ཆེས་ཆེར་དཀའ་བས། སྙན་རྩོམ་གྱི་འགྲེལ་རུང་ངམ་གོ་
རུང་གི་ཐོག་མའི་རིམ་པར་ཁེགས་པ་ཙམ་བྱས་པའོ། ། དཔེར་མཚོན་ཙམ་
བཤད་ན། ཁོའི《ཞེ་མེར་མེར》དུ་བྱུང་བའི “ངའི་མགྲིན་པ་ཕྲ་མོ་འོ་འཛིན་
ནས་སྐྱེས་ ཤིང/ མིག་ཟུང་གིས་རྡུང་ག་གཞུས་པས/ ཕོ་བ་གཏིང་ནས་གཟེར/
ང་ཞེ་མེར་མེར་བྱས་བྱུང་”ཞེས་པ་སོགས་ཀྱི་བར་གྱི་འབྲེལ་བ་ཡང་སྙིང་ཅི་ཡིན་
པ་རྩོམ་པ་པོ་ཁོ་རང་མ་གཏོགས་སུས་ཀྱང་གསལ་བོར་བཤད་ཐུབ་པ་ལ་དོགས་
པ་འཛིན།
དེ་ལས་གཞན། སྤྱིར་བཏང་གི་ཡིད་བརྙན་གྱི་ཁྱད་ཆོས་ལ་ཡིད་དང་
གཟུགས་བརྙན་གཅིག་ཏུ་འབྲེལ་བ་ལས་བྱུང་བའི་ཡིད་བརྙན་རང་གི་ཆེས་སྡུག་
པའི་ཞེན་དོན་རང་བཞིན་ཞིག་ཡོད་པ་ཡིན། གོང་དུ་བྱུང་བའི་ཡིད་བརྙན་དེ་
དག་ལ་ཡིད་བརྙན་སོ་སོའི་འབྲེལ་བའི་སྟེང་ནས་ཡིད་བརྙན་རང་ཉིད་ཀྱི་དོན་རྒྱ་
བསྐྱེད་ནས་ལྷག་པོའི་ནང་དོན་དང་ལྡན་པར་བྱས་པ་མ་ཟད། ཡིད་བརྙན་
རང་ སྟེང་ནའང་ཞེན་དོན་དང་བཅས་པའི་གོ་དོན་འཛོམས་པོ་ཅན་དུ་ཡོད།
“དབེན་ལ་རིང་བའི་སྲང་ལམ”། “དམར་ལམ་ལམ་གྱི་འཁྱག་དར” སོགས་
གང་ཡིན་ཡང་མིང་བརྡ་འདི་དག་མཐོང་བའི་མོད་ལ། ང་ཚོར་རང་གིས་ཚོར་
89



ནགས་ཀློང་ཁུ་བྱུག་འདུ་གནས།
སྣང་མི་འདྲ་བ་སྣ་ཚོགས་སྐྱེལ་ཡོང་བ་ལྟ་བུ་རང་ཡིན། ཡིད་བརྙན་འདི་དག་
ནི་ཞེན་དོན་མ་ཞུགས་པའི་ཡུལ་རྐྱང་རྐྱང་ཞིག་དང༌། ཆོས་རྐྱང་རྐྱང་བ་གཞན་
ཅི་ཡང་མ་འདྲེས་པ་ཞིག་མ་ཡིན་པར་གོ་དོན་འཛོམས་པོའི་ཡུལ་ཅན་ལ་འཕྲུལ་
བར་བཟོས་ཡོད་པའི་ནང་རྐྱེན་དག་གིས་ཕན་ཚུན་བསྐྱོར་བས་ན་ད་གཟོད་ཡིད་
བརྙན་བར་ལ་འབྲེལ་བ་གྲུབ་ཐུབ་པ་འབྱུང་བ་ཡིན། ཡིད་བརྙན་རང་ཉིད་
སྤྱིར་ན་རྐྱང་ཚུགས་སུ་མངོན་ཏེ་ཞེན་དོན་གྱིས་ཕྱུག་པ་མེད་ལ། ལྷག་པར་རྩོམ་
པ་པོ་ཁོས་རྩོམ་དུ་བཏོན་པ་ཙམ་ལས་དེ་ལ་རྒྱབ་ལྗོངས་བཟོ་བའམ་གསལ་བཤད་
ཇེ་རྒྱས་སུ་བྱས་ཡོད། 《ཞེ་མེར་མེར》གྱི་ཡིད་བརྙན་དེ་དག་དང་གཞན་པ་
ཐམས་ཅད་འདི་ལགས། ལྗང་བུའི་སྙན་རྩོམ་ཀློག་དཀའ་བའི་གནད་གཙོ་བོ་
ངས་བལྟས་ན་འདི་ན་ཡོད། ཁོའི་ཡིད་བརྙན་ལ་ཐུན་མོང་གི་གཤིས་ཀ་དེ་མེད་
པར། ཡིད་བརྙན་ཐམས་ཅད་ལ་ཁོ་རང་ཉིད་ཀྱི་སྒེར་དབང་ཤིན་ཏུ་ཆེ་བས་ང་
ཚོ་དང་ཁོའི་བར་ལ་ཐུན་མོང་གི་སྣང་བ་མི་འགྲུབ།
ལོགས་གཞན་ཞིག་ནས་བཤད་ན། གོང་བསྟན་ལྟར་ཁོས་དངོས་ཡོད་
འཚོ་བ་སླར་མཚོན་བྱ་བ་བསྐྱུར་བ་དང༌། སྙན་ངག་གི་ཡིད་ཁམས་ལྷུར་ལེན་
པའང་བསྒྱུར་བས། སྙན་ངག་ལ་སྤྱིར་རིགས་རྟོག (3# # )གི་ཕྱོགས་སུ་སྙེག་
པའི་འདུན་པ་ཚ་བོ་ཡིན་ཚུལ་དུ་སྣང་། 《གངས་དཀར་ལྷ་མོའི་བསླུ་བྲིད་ཀྱི་
དབང་ གིས》ཞེས་ པ་ དེ་ རིགས་ རྟོག་ གི་ ཤས་ ཆེ་ བའི་ མཚོན་ བྱེད་ དུ་ རུང་ ལ།
སྙན་རྩོམ་འདི་ཉིད་ཁོའི་གསར་རྩོམ་གྱི་གོ་རིམ་ཁྲོད་ནས་དཀྱོགས་མཚམས་ཤིག་
ཏུའང་སྣང་ཡོད་སྙམ། སྙམ་རྩོམ་འདིར་ སླར་ མཚོན་ བྱ་ བའི་ ཤུལ་མེད་ལ།
ཡིད་ཁམས་ལྷུར་ལེན་པའི་རྗེས་ཤུལ་ཀྱང་མེད། གཙོ་བོར་རང་གི་བླ་མེད་དུ་
རློམ་པའི་ལས་དོན་དེས་རང་ལ་ཡིད་འཐད་ཀྱི་ཕམ་ཉེས་བཟོས་པ་དང་བཟོ་
བཞིན་པའི་གནས་ཚུལ་དེ་རིགས་རྟོག་གི་ལམ་ནས་དྲང་བོར་བརྗོད་པ་ཡིན་ལ།
བརྗོད་པའི་སྐབས་སུ་ཡིད་བརྙན་དང་བོད་ཀྱི་སྲོལ་རྒྱུན་སྙན་ངག་གི་འབྲི་སྟངས་
9O



ལྗང་བུ།
འདྲེས་མར་སྤྱད་ཡོད་སྙམ། གསལ་བོར་བཤད་ན་ཁོའི་སྙན་རྩོམ་དེ་སྤྱིར་ན་
མཚོན་པ་ཞིག་མ་ཡིན་པར་བརྗོད་པ་ཞིག་ཡིན་ལ། བརྗོད་བྱའི་བསམ་བློ་ལ་
བརྒྱུད་གཅིག་པའི་མ་ལག་གི་རང་བཞིན་མེད་པར། རང་གི་རིགས་རྟོག་ཅན་
གྱི་ དྲན་ སྣང་ ངམ་ བསམ་ བློ་ སིལ་ བུ་ བ་ གང་ རུང་ རྩོམ་ དུ་ འཁོད་ པ་ དང༌།
བརྗོད་སྟངས་ཀྱི་ཆ་ལ་མཐུན་སྣང་དུ་མ་གྲུབ་པའི་ཡིད་བརྙན་སྣ་ཚོགས་དང་སྲོལ་
རྒྱུན་གྱི་གཟུགས་ཅན་གྱི་རྒྱན་གཉིས་ལ་བརྟེན་ཞིང་། ལྷག་པར་དེ་དག་ལ་རྒྱུས་
འགྲེམ་བྱས་མེད་ལ། རྒྱབ་ལྗོངས་ཀྱང་མ་བྱིན་པར་ སྒེར་དབང་གི་ཤུགས་་་
བཙན་པས་བརྗོད་བྱ་དང་རྗོད་བྱེད་རྣམ་པ་གཉིས་ཀའི་ཆ་ནས་ང་ཚོ་དང་བར་
ཐག་རིང་བར་གྱུར་ཏེ། ལྗང་བུ་ཞེས་ན་རྩོམ་པ་པོ་འདང་ཅན་ཞིག་དང་ཁོའི་
སྙན་རྩོམ་གི་མཛེས་ཆོས་ཞེས་ན་མྱོང་རོལ་ཐུལ་པའི་མི་གྲངས་ཉུང་བའི་རྣམ་པ་
འདི་གྲུབ་པ་རེད།
སྙན་ངག་གི་གར་སྟེགས་ཡོངས་ལ་བལྟས་ན་རྣམ་པ་འདི་ཡང་གཏན་ནས་
མེད་པ་ཞིག་མིན། ཨ་མེ་རུ་ཀའི“ཆིག་ལབ་པའི་གྲུབ་མཐའ”ཡི་གྲས་ཀྱི་ཕུའུ་
ལ་སིའི《 མགྱོགས་འ
འཕྲིན》དང་།
ལིའི་ཆིའུ་ཡི《 གྱེས་ཁ་མར་སེམས་པ་སྐྱོ》ཞེས་
པ་སོགས་ཀྱང་སྤྱིར་ན་ཆེས་གོ་དཀའ་བ་ཅན་ཡིན། འོན་ཀྱང་སྙན་སྟེགས་སྟེང་
ན་གོ་ས་དང་མཚན་སྙན་ནི་ཡོད། དེས་ན་ལྗང་བུ་ཁོ་ལ་རང་ཉིད་ཀྱི་སྒྱུ་རྩལ་
དད་ཡུལ་ཞིག་དང་རེ་སྙེག་ཅིག་ཡོད་པར་ང་ཚོ་སུས་ཀྱང་ཐེ་གཏོགས་བྱ་མི་ཐུབ།
འོན་ཀྱང་ང་ཚོ་ལའང་ཁོ་ལ་རེ་བ་ཞུ་བའི་རང་དབང་ནི་ཡོད། ང་ཚོའི་རེ་བ་ནི་
ལྗང་བུས་རང་ཉིད་ཀྱི་རྩོམ་ལ་འགྲེལ་བའམ་ཐ་ན་ཆེས་རགས་པའི་རྒྱབ་ལྗོངས་
ཟུར་འདོན་ཞིག་བྱ་རྒྱུ་བྱུང་ན་ཞེས་པ་དེ་ཡིན། ཚུལ་འདི་སྤྱིར་སྙན་ངག་པའི་
བརྟུལ་ཞུགས་ལ་དམའ་འབེབས་པའི་སྒྱུ་རྩལ་གྱི་ཆོས་ཉིད་དང་འགལ་བ་ཞིག་
ཡིན་ཀྱང་སྲིད། འོན་ཀྱང་། ཉག་ཕྲ་བའི་བོད་ཀྱི་སྙན་ངག་དང་། འཁོས་
ཆུང་བའི་བོད་ཀྱི་ཀློག་པ་པོའི་དམིགས་བསལ་གྱི་ཁྱད་ཆོས་འདིར་དགོངས་ནས
91



ནགས་ཀློང་ཁུ་བྱུག་འདུ་གནས།
ལས་རིགས་དང་འགལ་བའི་མཛད་སྤྱོད་ཐེངས་གཅིག་བྱས་ཀྱང་དོན་སྙིང་ཆེ།
ཡང་ན་འདི་ཡང་དངོས་ཡོད་འཚོ་བའི་ཁྲོད་ན་མེད་པའམ་མི་སྲིད་པ་ཞིག་ཀྱང་
གཏན་ནས་མ་རེད། དངོས་གནས། ཁྱོད་ཀྱིས་ཀློག་པ་པོ་མེད་པའི་ཁེར་
རྐྱང་གི་སྡུག་བསྔལ་བཟོད་ཐུབ་ཀྱང་། ང་ཚོས་སྙན་རྩོམ་གྱི་བསླུ་བྲིད་བཟོད་
དཀའ། །
92



ལྗང་བུ།
གཟི་ཡི་རིན་ཐང་གླེང་བ།
སྐུ་ཞབས་ལྗང་བུའི《 སྙན་ རྩོམ་གཟི་མིག་དགུ་བ》བཀླགས་པའི་མྱོང་ཚོར།
སྐལ་ལྡན་རྒྱ་མཚོ།
ད་རེབ་སྐུ་ཞབས་ལྗང་བུས་ཉེ་ཆར་ལོ་ཤས་ནང་འབྲི་གནང་མཛད་པའི་
སྙན་ ངག་དུ་མ་ ཞིག་ ཕྱོགས་ སྒྲིག་བྱས་ཏེ། 《སྙན་རྩོམ་ གཟི་མིག་དགུ་ བ》
(གཤམ་ནས་《 སྙན་དེབ》ཅེས་འགོད་རྒྱུ)ཞེས་པའི་དེབ་ཆུང་ཞིག་པར་བསྐྲུན་
འགྲེམ་སྤེལ་བྱས་འདུག་ཅིང་། ཀློག་མཁན་ཁྲོད་གླེང་བརྗོད་ཀྱི་འུར་ཟིང་ཆེས་
ཆེར་ལངས་བཞིན་ཡོད།
རྒྱལ་ཁབ་ཕྱི་ནང་གི་སྙན་གཞུང་དག་ལ་སྦྱངས་རྟོགས་ཟབ་ཅིང་སྒྱུ་རྩལ་
རོལ་མྱོང་གི་བློ་སྟོབས་སྨིན་པའི་གཟུར་གནས་གསར་རྩོམ་གྱི་གོ་རྟོགས་མཐོ་བ་
དག་གིས་ཁོང་གི《 སྙན་དེབ》འདིར་ཕྲ་མཐོང་དཔྱོད་ཤེས་ཀྱིས་ཉམས་ཞིབ་
མཛད་ནས། འདིའི་སྟེང་གི་རྟོགས་དཀའ་བའི་སྒྱུ་རྩལ་གྱི་གསང་བ་དང་ཐུན་
མིན་ གྱི་ བློས་ བསླང་ སྐྲུན་ སྟངས། ཁྱབ་ ཆེ་ བའི་ བསམ་ བློའི་ བཀོད་ ཤུགས།
རྟོག་གཞིགས་ཀྱིས་ཐག་བཅད་པའི་གཏན་ཚིགས་དང་སྤྱི་སྡོམ་ཡོད་ཚད་ཀྱི་དགེ་
མཚན་ལ་ཡང་དག་པའི་ངེས་ཤེས་རྙེད་དེ། གོང་བཀུར་དང་བསྟོད་བསྔགས་
བྱེད་པ་ནི་ཕྱོགས་སུ་མ་ལྷུང་བའི་ངེས་དོན་གྱི་དྲང་བདེན་སྐྱོང་མཁན་ཞིག་གི་
བརྟུལ་ཞུགས་ཡིན་པས། ད་ལྟའི་སྤྱི་ཚོགས་འདིར་མཚོན་ན་དེ་ནི་ངོ་མ་དགའ་
འོས་པའི་དོན་དག་ཡག་པོ་ཞིག་རེད། འོན་ཀྱང་ཀློག་མཁན་ཁ་ཅིག་གིས
ས་
དེ་
93



ནགས་ཀློང་ཁུ་བྱུག་འདུ་གནས།
《 སྙན་དེབ》འདིའི་གཏིང་ཟབ་པའི་བརྗོད་དོན་དང་རིན་ཐང་། ཐུན་མིན་སྒྱུ་
རྩལ་གྱི་མཚོན་ཐབས་སོགས་ལ་གོ་བ་དང་ངེས་ཤེས་འདྲོང་མ་ཐུབ་པར“ཅི་ཡང་
གོ་ རྒྱུ་མི་འདུག” ཟེར་བཞིན་མ་ རངས་པའི་རྣམ་འགྱུར་ སྟོན་ པར་བྱེད་པས།
རང་ཉིད་ཀྱི“འཇུ་སྟོབས”ལ་མི་བལྟོས་པར“གོ་མི་གོའི”སྒོ་ནས་བརྩམས་ཆོས་ཀྱི་
ལེགས་ཉེས་འབྱེད་པ་ནི་ཇི་འདྲའི་ངོ་གནོང་བའི་ངན་མཚང་ཐབས་རྡུགས་ཤིག་
རེད་ཨང་། གོ་སླ་བ་སྙན་ངག་ཡིན་ཞིང་གོ་དཀའ་བ་སྙན་ངག་མིན་ན། ཁྱོད་
ཚོས་མི་གོ་བའི་འཛམ་གླིང་སྟེང་ནོར་པེར་རྩོམ་རིག་བྱ་དགའ་ཐོབ་མྱོང་མཁན་གྱི་
སྙན་ངག་གོ་དཀའ་བ་ཁག་ཅིག“སྙན་ངག”མིན་པར་འགྱུར་ཞིང་། ཚད་གཞི་
ཞན་པའི་ལས་དང་པོ་བ་ཚོའི“སྙན་ངག”དང་དམངས་ཁྲོད་རྩོམ་རིག་སོགས་གོ་
སླ་བ་དག་ཁྱེད་ཅག་གི་མདུན་དུ“ཆེས་མཆོག་ཏུ་གྱུར་པའི་བརྩམས་ཆོས”ཤིག་ཏུ་
གྱུར་པ་མ་ཡིན་ནམ།
༡. བརྗོད་བྱའི་བསྟན་དོན་དང་བསམ་བློའི་ཁྱད་ཆོས་སྐོར།
“ རྩོམ་རིག་གིས་སྤྱི་ཚོགས་ཀྱི་འཚོ་བའི་སྣང་ཚུལ་མཐའ་དག་མཚོན་པར་
བྱེད་ནུས་པ་དང་། དངོས་པོ་དང་བསམ་བློ། ཕྱི་ལུས་ཀྱི་རྣམ་པ་དང་ནང་
སེམས་ཀྱི་འགྱུར་བ་ལ་སོགས་པ་རྣམས་ཐད་ཀར་མཚོན་ཐུབ”1) པ་ བཞིན།
བྱེ་བྲག་སྙན་ངག་ལ་མཚོན་ནའང་ཕྱི་རོལ་གྱི་དངོས་པོའི་འཕོ་འགྱུར་དང་བྱ་བ་
ལེགས་ཉེས། ནང་སེམས་ཀྱི་འཆར་སྣང་སྣ་ཚོགས་ནས་འགུལ་སྐྱོད་ཡིད་མུག་
ཞེན་ཆགས་བརྩེ་དུང་སོགས་མདོར་ན་སྣོད་བཅུད་ཀྱིས་བསྡུས་པའི་ཤེས་བྱ་ཡོད་
དོ་ཅོག་གི་སྣང་བརྙན་དང་ངོ་བོ་རྣམས། ཐུན་མིན་གྱི་ཚིག་སྦྱོར་སྤེལ་སྟངས་
དང་མཚོན་ཐབས་སྣ་ཚོགས། ཤུགས་དྲག་པོའི་ཚོར་འདུ་སོགས་ཀྱི་ལ་
མངོན་པར་མཚོན་ཏེ། སྒྱུ་རྩལ་གྱི་བདེན་སྣང་གིས་ཀློག་མཁན་ལ་དགའ་སྐྱོ་ཅི་
རིགས་ཀྱི་མྱོང་ཚོར་བཅོས་མ་མ་ཡིན་པ་ཞིག་སློང་ཐུབ་དགོས། དེ་ལྟར་བྱུང་ཚེ་
ད་གཟོད་དེ་འདྲའི་སྙན་ངག་གང་དང་གང་ཡིན་ཡང་ཚད་ངེས་ཅན་ཞིག་གི་སྟེང་
ལམ་ནས་
སྒྱུ
94



ལྗང་བུ།
་
ནས་ལེགས་གྲུབ་བྱུང་འདུག་ཅེས་བརྗོད་ཆོག་པ་ཡིན། ཚད་གཞིའམ་རྩ་དོན་
འདིའི་སྟེང་ནས་བལྟས་ན་སྐུ་ཞབས་ལྗང་བུའི་སྙན་རྩོམ་སྤྱི་ཁྱབ་ནས་ཚད་མཐོན་
པོར་སླེབས་ཡོད་དེ། དཔེར་ན། བརྗོད་དོན་གྱིས་དུས་རབས་འདིའི་རྙོག་
འཛིང་གི་གནས་བབ་མཚོན་ཞིང་སློབ་གསོ་དང་ཡར་སྐུལ་གྱི་རང་བཞིན་ལྡན་
པའི་སྙན་ངག་ཁག་ཅིག་དཔེར་དྲངས་ན། 《 ལྷ་ས》དང《ལག་པ་མང་པོ》
《གཟུགས་མེད་ཀྱི་གཏུབ་གྲི 》《མི་སེར་གྱི་ཚབ་བྱས་ནས་གྲོང་ཁྱེར་སྲིད་གཞུང་ལ་
ཕུལ་བའི་སྙན་ཞུའི་ཡི་གེ》སོགས་ལྟ་བུ་སྟེ། ཚབ་མཚོན་རང་བཞིན་་་་་
བརྩམས་ཆོས་འདི་དག་གིས་ད་ལྟའི་བོད་ཀྱི་སྤྱི་ཚོགས་སྟེང་གི་ཉམས་རྒུད་འབྱུང་
བཞིན་པའི་མི་གཤིས་དང་ཁོར་ཡུག་སོགས་ཀྱི་སྣང་ཚུལ་མང་པོ་རྗེན་པར་སྔོག་
འདོན་བྱས་ཡོད་པ་ནི། ང་ཚོས་ནམ་ཡང་ སངས་རྒྱས་རློན་པ་དངོས་སུ་་་
བཞུགས་ པར་རློམ་པའི་ལྷ་ས་རུ་ད་ལྟ “གཡེམ་དྲི/དམར་དྲི/ཆང་དྲི” སོགས་
འཐུལ་བཞིན “ ཟི་ཁྲོན་ཟ་ཁང་གི་ལྷན་པ་འབྱར་ཏེ “ནང་མ་ སྤྲོ་སྐྱིད་ཁང་གི་
འདབ་ར་འགྲིག”པས། ལྷ་ས་ནི“ལྷ་ས”མ་ཡིན་པར“ཕོན་ཆེ་བའི་རྒྱ་མེན་གྱི་
ཚལ་ལགས”ཞེས་སྡོམ་ཚིག་བཀོད་ཅིང་།
དཔལ་འབྱོར་གྱི་ཡོ་ལང་ཆེས་ཆེར་
རྒྱས་ཤིང་མིའི་རིགས་ཀྱི་སྙིང་ཁམས་བདག་འཛིན་གྱིས་བསླུས་དྲགས་པའི་དུས་
རབས་ཀྱི་ཁུག་པ་འདིར། “ལག་པ་མང་པོས་བྲེལ་བྲེལ་ཟང་ཟིང་ངང་ནས/
འཕྲོག་རེས་རྒྱག་གིན་འདུག༼གསོད་རེས་བྱེད་ཀྱིན་འདུག” ལ་ དངོས་པོའི་
དཔལ་ཡོན་གྱི་འཐབ་འཛིང་འདིའི་ཁྲོད་ཐ་ན་རང་གི་“ཨམ་ཅོག”ཀྱང“བཅད་
སོང”བས། མཇུག་མཐར་ང་ཚོས“ནང་མ་སྤྲོ་སྐྱིད་ཁང་གཅིག་པུ/ང་ལ་ཅིས་
ཀྱང་འཇོག་གནང་རོགས”ཞེས་ ཐབས་རྡུགས་ཀྱི་འོ་དོད་ཙམ་འབྱིན་ པ་ལས་
ཐབས་གཞན་མེད་པར་ཆགས་པའི་དུས་རབས་ཀྱི་སྐྱོ་གར་འདི་ཉིད་ཐུན་མིན་
ངག་གི་སྒྱུ་རྩལ་གྱིས་ཀློག་མཁན་གྱི་མིག་ལམ་དུ་བསྟར་ཏེ། བརྩམས་ཆོས་ཀྱི་
དངོས་ཤུགས་གང་རུང་ནས་རུལ་སུངས་ཀྱི་རྣམ་པ་སུན་འབྱིན་སྒོས་མིའི་རིགས་
95



ནགས་ཀློང་ཁུ་བྱུག་འདུ་གནས།
ཀྱི་སྤྱི་ཚོགས་ནང་མཐུན་སྒྲིལ་དང་བྱམས་བརྩེ་ ལྷག་བསམ་དང་རོགས་རེས་
ཀྱིས་ཁྱབ་པ་ཞིག་ཡོང་བར་འབོད་སྐུལ་བཏང་ཡོད།
ད་དུང་སྙན་རྩོམ《 སྟེང་འོག》དང《རྨི་ལམ》《ངོས་གཞན་ཞིག》སོགས་
ལས། ཕྱི་སྣོད་ཀྱི་འཇིག་རྟེན་ཏེ་ང་ཚོའི་འཚོ་རྟེན་དུ་གྱུར་པའི་རང་བྱུང་ཁམས་
ཆེན་པོ་འདིར་མིའི་རིགས་ཀྱི་ཧམ་སེམས་ཀྱིས་རྒོལ་དྲགས་པས། དངོས་པོའི་
ཐོན་ཁུངས་ཕུན་སུམ་ཚོགས་པའི་མཐོ་སྒང་གི་རི་ཆུ་ནགས་གསུམ་སོགས་ལ་
ཉམས་རྒུད་ཚབས་ཆེན་ཐེབས་ཏེ། མི་དང་རང་བྱུང་ཁམས་བར་གྱི་འགལ་བ་
ཛ་དྲག་ཏུ་གྱུར་ནས་རང་བྱུང་ཁམས་ཀྱིས་ཕྱིར་མིའི་རིགས་ལ་རྒོལ་ལན་སྤྲོད་
བཞིན་པའི“འཐབ་འཛིང”གི་རྣམ་པ་རྗེན་པར་བསྟན་ཡོད་དེ། “གཏེར་ཁ་
བསྔོགས་ཤུལ་གྱི་ས་འོག/སྦྲུལ་དང་ཙི་ཙིས་བཟུང/བཙས་མ་བརྔས་ཤུལ་གྱི་ས་
བླ/ནོར་དང་མཚོན་ཆས་རྩོད”ཅིང་།
“ གནས་གང་ན་ཡང/ ཚང་ཚིང་གི་
ནགས་ཚལ་དང༌། དྭངས་གཙང་གི་རྒྱུག་ཆུ་མི་མཐོང”བར་གྱུར་པས། ཁོར་
ཡུག་གི་མཛེས་སྡུག་ཡོད་ཚད་རྨེག་མེད་དུ་སོང་ནས་མིག་ལམ་དུ་སྣང་བ་ནི་མུ་
མེད་ཀྱི་བྱེ་ཐང་དང་གྲོག་རོང་ཁོ་ན་ཡིན་ཞིང་། རི་མཐོ་ས་གཙང་གི་ཡུལ་གྲུ་
ཀུན་ ཏུ་ཁོར་ཡུག་འབག་བཙོག་བཟོ་བའི “ གྲོང་ཁྱེར་གྱི་རྒྱུ་མ་གཞུང་ལམ་དང༌
སྐད་ ཅོར་གྱིས་གྲུབ” ཅིང་། “ རྒྱུ་མའི་ནང་ནད་འབུ་དང་རྒྱུ་མ་རང་ གིས་་
ཁེངས་བཞག” ང་ཚོ“གཉིད་ལས་སད་དང་མ་སད་ལ་ཁྱད་པར་མི་འདུག”ཅེས་
ས་ཆེན་པོར་མི་སེམས་གཡོ་བར་བྱེད་པའི་གདུང་དབྱངས་དཀྲོལ་ཏེ། མིའི་
རིགས་ཀྱིས་ཚད་ལས་བརྒལ་བའི་ཧམ་སེམས་ཆེན་པོས་གནས་སྐབས་ཀྱི་ཁེ་ཕན་
ཁོ་ནའི་ཆེད་དུ་མིག་གིས་རྡོག་སྣེ་གཅིག་པུར་བལྟས་ནས་རང་བྱུང་ཁམས་ལ་
གནོད་ སྐྱོན་ དང་ གཏོར་ བརླག་ བྱེད་ པ་ མྱུར་ བར་ མཚམས་ བཞག་ ཐོག
དམིགས་རྒྱང་རིང་པོས་གཅེས་སྤྲས་དང་སྲུང་སྐྱོབ་སྒོས་མི་དང་རང་བྱུང་ཁམས་
གཉིས་ཀྱིས་ཕན་ཚུན་རྟིང་སྐུལ་དང་ཕན་ཚུན་འཕེལ་རྒྱས་སུ་གཏོང་རེས་བྱས་ཏེ།
ལ་
96



ལྗང་བུ།
གཅིག་ལ་གཅིག་བརྟེན་གྱིས་ཡུན་རིང་དུ་འཚོ་དགོས་པའི་ཁ་ཕྱོགས་དང་གནས་
ལུགས་ར་སྤྲོད་བྱས་ཡོད། དེ་བས་གོང་གསལ་སྙན་ངག་འདི་དག་གི་བརྗོད་
བྱའི་ཐད་ནས་ད་ཡོད་སྤྱི་ཚོགས་འཚོ་བ་ལས་
པས་བྱུང་བའི་ཁ་ཚ་དགོས་གཏུག་གི་
སྣང་ཚུལ་དག་གསལ་འདོན་བྱས་པ་ཐུ་ཞིང་། ཡར་སྐུལ་དང་ལེགས་བཅོས་ཀྱི་
བསམ་བློ་གཏིང་ཟབ་པ་དང༌། སྤྱི་ཚོགས་ཀྱི་འགན་འཁྲིའི་འདུ་ཤེས་ཤུགས་ལྕི་
བས། དུས་རབས་འདིར་མཁོ་བའི་སུན་འབྱིན་རྩོམ་ཡིག་ལེགས་པོ་དག་ཏུ་
མཐོང་ངོ༌། །
༢. རྗོད་བྱེད་ཀྱི་ཚིག་དང་སྒྱུ་རྩལ་མཚོན་ཐབས་ཀྱི་ཁྱད་ཆོས་སྐོར།
མཚན་ཉིད་སྨྲ་བའི་ཁྱུ་མཆོག་ཧེ་གར་གྱིས“སྙན་ངག་གི་རྣམ་པའི་མཚོན་
བྱེད་ཕུན་སུམ་ཚོགས་ཤོས་ནི་ཐ་སྙད་ཀྱི་བཀོད་སྒྲིག་ཡིན”2 ཞེས་གསུངས་པ་
བཞིན། སྙན་ངག་གང་དང་གང་གི་བརྗོད་ཡུལ་དུ་གྱུར་པའི་མྱོང་བ་ཟབ་མོ་
དང་རྟོག་པ་གསར་བ་ཐོན་པའི་ཡིད་ཀྱི་འཆར་བརྙན་སྣ་ཚོགས་པ་རྣམས་རྗོད་
བྱེད་ཚིག་གི་ལམ་ནས་སྤེལ་ཅིང༌། ཀློག་མཁན་ལ་ཕན་པའི་གསོས་སུ་སྨིན་པར་
བྱེད་རྒྱུ་ནི་ཧ་ ཅང་གལ་ཆེ་ཞིང༌། དེ་ལའང་ཐོག་མར་གང་གི་ལམ་ནས་་་་་
བརྩམས་པའི་སྐད་དང་ཡིག་རིགས་ལ་བྱང་ཆུབ་དགོས། དེ་ལ་བྱང་ཆུབ་ནས་
རྗོད་བྱེད་ཀྱི“ཐ་སྙད་བཀོད་སྒྲིག”བྱས་པ་ལེགས་ཚེ་ད་གཟོད་ངག་དོན་དེ་ཤེས་
རྒྱུད་ལ་འདྲེན་ཞིང༌། དེ་ནས་རྟོག་པ་སྤྲོས་པས་སྒྱུ་རྩལ་གྱི་སྣང་བརྙན་དེ་
གསལ་བོར་མཚོན་ཐུབ་པ་ཡིན། དེ་བས་སྐུ་ཞབས་ལྗང་བུའི 《 སྙན་དེབ》
འདིའི་ནང་གི་སྙན་རྩོམ་རེ་རེའི་ངོས་ནས་བཤད་ནའང་། རྗོད་བྱེད་ཚིག་གི་
སྡེབ་སྦྱོར་དང་ཐ་སྙད་ཀྱི་བཀོད་སྒྲིག་ཕུན་སུམ་ཚོགས་ཤིང་སྒྱུ་རྩལ་གྱི་མཚོན་
ཐབས་སྣ་མང་སྤྱད་ཡོད་པས། ད་ལྟའི་བོད་ཀྱི་སྙན་ངག་གི་ཁྲོད་ཆེས་ལེགས་
པའི་ཚད་གཞིར་སླེབས་འདུག་སྟེ། དཔེར་ན།《ལྷག་བཅས》དང《སྙིགས་མ་ལྔ་
བདོ 》《གཟི༡》《གཟིར 》སོགས་ལས། སྔ་མ་གཉིས་ཀྱི་རྗོད་བྱེད་ཚིག་ལུས་ཀྱི་
97



ནགས་ཀློང་ཁུ་བྱུག་འདུ་གནས།
ཆ་ནས་བོད་ཀྱི་ཚིག་རྒྱན་རིག་པ་དང་སྡེབ་སྦྱོར་རིག་པ། སུམ་རྟགས་དག་
གསུམ་བཅས་ཀྱི་དགོངས་པ་དང་མི་འགལ་བ་གཞིར་བཅས། གང་བརྗོད་
པར་འདོད་པའི་དོན་དེ་ཉིད་ཧ་ཅང་བྱང་ཆ་དོད་པོ་དང་གུ་ཡངས་པོའི་སྒོ་ནས་
རྗོད་བྱེད་ཚིག་གི་ཕྲེང་བའམ་ངག་གི་རྒྱུན་དུ་སྤེལ་བས། ཚིག་སྦྱོར་ཤིན་ཏུ་
མཛེས་པར་མཐོང་ལ། ད་དུང་སྙན་རྩོམ་འདི་གཉིས་ལ་དམིགས་བསལ་གྱི་
ཁྱད་ཆོས་ ཤིག་ཡོད་པ་ནི “ དེ” དང “ ཏེ” སྒྲ་མང་ པོ་ བསྐྱར་ ཡོད་ པ་དེ་ རེད།
སྤྱིར་ན་སྙན་རྩོམ་ཐུང་གྲས་ཤིག་གི་ཚིག་གི་སྔ་ཕྱི་བར་གསུམ་ཁྲོད་རྣམ་དབྱེ་དང་
ཚིག་ཕྲད་མང་པོ་བསྐྱར་ཟློས་སུ་བཀོད་པ་ནི་ཆེས་མི་མཛེས་ཤིང༌། ཐ་སྙད་ལ་
རྫོབ་སྐྱེལ་བ་དང་བཟློས་སྐྱོན་དུའང་འགྲོ་སྲིད་མོད། འདིར་བརྗོད་པའི “དེ”
དང“ཏེ”སྒྲ་གཉིས་ནི་དེ་ལྟ་བུའི་སྐྱོན་དུ་མི་འགྱུར་བར་མ་ཟད། ད་དུང་སྙན་
ངག་གི་ཚིག་དོན་གཉིས་ཀའི་ཆར་ཐུན་མོང་མ་ཡིན་པའི་སྙན་ཆ་དང་མཛེས་པའི་
ནུས་པ་བླ་ལྷག་ཏུ་ཐོན་ཡོད་ཅིང་། ཡིག་འབྲུ་རེ་རེ་བསྐྱར་ཟློས་སུ་བཀོད་པས་
གཏིང་ཟབ་མོའི་བརྗོད་དོན་སྣ་ཚོགས་ལུ་གུ་རྒྱུད་དུ་བསྟར་ཏེ། ཀློག་མཁན་ལ་
བཅོས་མིན་ཚོར་སྣང་གི་རླབས་རྒྱུན་གཅིག་རྗེས་གཉིས་མཐུད་དུ་སློང་ཞིང༌།
བསམ་གཞིག་གི་གཡོར་གྲུ་སྒྱུ་རྩལ་གྱི་མཚོ་ཀློང་དུ་སྐྱེལ་བར་བྱེད་པའི་རྨད་བྱུང་
ཚིག་སྦྱོར་གྱི་ཐབས་རྩལ་འདི་ལྟ་བུ་ནི《ལང་ཚོའི་རྦབ་ཆུ》བྱུང་བ་ནས་ད་ལྟའི་
བར་མཐོང་མ་མྱོང་བའི་གསར་གཏོད་ཀྱི་
ཀྱི་ལག་རྗེས་ཤིག་ཏུ་མཐོང་ལ། སྒྱུ་རྩལ་
མཚོན་ཐབས་ཀྱི་ཆ་ནས་བཤད་ན། ཕྱིར་འདོན་རང་བཞིན་དང་འཆར་ཡན་
རང་བཞིན་གྱི་མཚོན་ཐབས་སོགས་སྤྱད་དེ་རྩོམ་པ་པོའི་ཡིད་ཀྱི་ཤུགས་དྲག་པོའི་
ཚོར་འདུ་སྣ་ཚོགས་དང་འགྱུར་བ་རེ་རེའི་ནུས་པ་འབུར་དུ་བཏོད་ཡོད་ཅིང་།
མཚོན་ཚུལ་གྱི་དབང་དུ་བྱས་ནའང་ནང་སེམས་ཀྱི་ཆགས་སྡང་སོགས་དངོས་པོ་
གང་ཞིག་ཞིབ་འབྲི་བྱེད་པའི་གོ་རིམ་ཁྲོད་དུ་ངང་ཆུང་ཉམ་ཞན་པའི་ཚུལ་དུ་
ཐོན་པ་ལྟ་བུ་མ་ཡིན་པར། ཕུགས་འདུན་གྱི་ཡུལ་དེ་འགྲུབ་ཆེད་མངོན་སུམ་
98



ལྗང་བུ།
སྣང་བའི་འཚོ་བ་དང་བརྒལ་ནས་རང་སྣང་རྟོག་པ་འཕེལ་བའི་ཆོས་ཉིད་ལྟར་
ཡིད་འགྱུར་དེ་ཉིད་ཤྭ་འོད་བརྡོལ་བ་བཞིན་ལྷོག་ལྷོག་ཏུ་ཐོན་པར་བྱས་འདུག
དེ་མ་ཟད་ད་དུང་སྙན་རྩོམ་འདི་གཉིས་ནང་ཐོག་མཐའ་བར་གསུམ་དུ་རྩོམ་པ་
པོས་རྟོག་འཆར་ཡངས་པོར་སྤྲོས་ཤིང་འདོད་བློ་དང་རེ་སྙེག་ལ་བཀག་འགོག་
མེད་པར་ཡིད་ཀྱི་འདུ་བྱེད་ལ་རང་སྣང་གི་ཤེད་ཆེ་བ་དང༌། མིའི་རིགས་ཀྱི་
ཤེས་རིག་གི་ཉིང་བཅུད་དེ་མཚན་ཉིད་སྨྲ་བའི་ལྟ་བ་སོགས་ཀྱིས་མཛེས་པར་
བརྒྱན་ཡོད་པས། སྔོན་ཆད་ཀྱི “མཚོན་ཐབས་གཅིག་རྐྱང”གི་རྣམ་པ་ལས་
ཆེས་ཆེར་ཁྱད་དུ་འཕགས་འདུག་སྙམ།
གོང་གསལ་གྱི་སྙན་ངག་དག་ལས་ཕྱི་མ་གཉིས་ཀྱི་ཁྱད་ཆོས་གཙོ་བོ་ནི།
རྗོད་བྱེད་ཀྱི་ཚིག་འབྲུ་ཉུང་བསྡུས་ཤིག་གི་བཀོད་སྒྲིག་འོག་བརྗོད་བྱའི་དོན་རྒྱ་
ཆེན་པོ་ཞིག་སྟོན་པ་དེ་ཡིན། དཔེར་ན། 《གཟི ༡ 》ལས《 མིག་གསུམ་པ》
(འདི་ནི་རིག་རྒྱམ་གྱིས་བརྩམས་ཤིང2002ལོའི《སྦྲང་ཆར》དེབ་དང་བོ་དང་གཉིས་པར་
གསལ)ལྟ་བུའི་སྒྲུང་འབྲིང་ཞིག་གི་བརྗོད་དོན་ཧྲིལ་བོ་སྙན་ངག་གི་ཚིག་རྐང་དྲུག་
གི་ནང་དུ་ཤོང་བར་བྱས་ཡོད་ཅིང་། 《གཟིར 》ལས་ཀྱང“ ཕར་ལྟ་བྱེད་དེ/
ལྡོང་བར་གྱུར་ནས/བལྟ་བྱའི་ཡུལ་དུ་འཁུམས”ཞེས་སྟབས་བདེ་ཡི་ཚིག་རྐང་
གསུམ་གྱི་ལམ་ནས་རྩོམ་པ་པོ་རང་ཉིད་ཀྱི་ སེམས་ཁོང་གི་བཟོད་དཀའ་བའི་ན་
ཟུག་དང་སྐྱོ་གདུང༌། སྡུག་ཡུས་སོགས་ཀྱི་ཚོར་བ་དང་ད་ལྟའི་སྤྱི་ཚོགས་ཀྱི་ཡ་
ང་ བའི་ རྒྱབ་ལྗོངས་དེ་ཉིད་ཐད་ཀར་མ་བརྗོད་པར “གཟི” ལྟ་བུའི་དམིགས་
བསལ་གྱི་ཁྱད་ཆོས་འཛོམས་པའི་དངོས་པོ་ཞིག་གི་སྟེང་དུ་བརྗེ་སྤོར་བྱས་ཤིང་།
“ དེ་ཉིད་ཀྱི་ངོ་བོ་རོ་གཅིག་ཏུ་གྱུར་པའི་སྒྱུ་རྩལ་ཡུལ་ཁམས་ལྷུན་གྱིས་གྲུབ་པ་
དེས་སྨྲ་བརྗོད་ལས་འདས་པའི་འདང་རྒྱག་རྒྱུ་ཞིག་དང་། བྲོ་བ་མྱོང་རྒྱུ་ཞིག
ཀློག་ པ་ པོའི་ ཀུན་རྟོག་འཕྲོ་ སའི་ ཡུལ་ ཡངས་པོ་ཞིག་བསྐྲུན་ པ་ ཡིན”(3 ལ།
མཚོན་ཐབས་ཀྱི་ཕྱོགས་ནས་བརྗོད་དོན་ཟུར་ཤུགས་ནས་སྟོན་པའི་མཚོན་བྱེད་
99



ནགས་ཀློང་ཁུ་བྱུག་འདུ་གནས།
(4
རིང༌ ལུགས་ དང༌ བསྡུས་ བརྗོད་ རིང་ ལུགས། ཡུལ་ ལྗོངས་ མཉམ་ བསྲེས།
ཚོར་འདུ་བརྗེ་སྤོར་སོགས་ཀྱི་ཐབས་ལམ་སྤྱད་པ་ཆེས་ལེགས་ཤིང་བརྗོད་བྱའི་
ཁྱབ་ཁོངས་ཤིན་ཏུ་རྒྱ་ཆེ་བས། “མེ་ཏོག་གསར་བ་གཅིག་ལས་དབྱར་དུས་ཤེས།
། ཤིང་ལོ་སེར་བོ་གཅིག་ལས་སྟོན་དུས་ཤེས། ། སྙན་རྩོམ་བཟང་པོ་ཚིག་ཉུང་
དོན་མང་བ། ། རྡུལ་ཕྲན་གཅིག་ཏུ་གཟུགས་ཁམས་འདོམས་པ་བཞིན། ”
4)ཞེས་པ་ལྟར། ཚིག་ཉུང་དོན་རྫོགས་ཀྱི་ཁྱད་ཆོས་ལྡན་པ་སོགས་དགེ་མཚན་
དུ་མས་ཕྱུག་འདུག་གོ །
ད་དུང《སྙན་དེབ》འདིའི་ནང་དུ་རེ་རེ་བཞིན་དཔེ་རུ་དྲངས་ཏེ་དཔྱད་
བརྗོད་སྤེལ་འོས་པའི་སྙན་ངག་དུ་མ་ཞིག་ལྷག་ཡོད་ཀྱང༌། འདིར་སྐུ་ཞབས་
ཁོང་དང་ཁོང་གི་ཆེས་ལེགས་པའི་བརྩམས་ཆོས་ཀྱི་ཚབ་མཚོན་བྱེད་ཐུབ་པའི་
སྙན་ངག་ཁག་ཅིག་དམིགས་ཀྱིས་བསལ་ནས། རང་བློས་དཔོག་ཚོད་ཀྱིས་
དཔྱད་བརྗོད་དམ“ངོ་སྤྲོད”ཅུང་ཙམ་བྱས་ཁུལ་ཡིན། སྙན་རྩོམ་རང་ངོས་ཀྱི་
དགེ་མཚན་རགས་བཤད་བྱེད་པ་རེ་ཞིག་འདི་ཙམ་གྱིས་འཐུས་པར་བྱས་པ་ཡིན་
ཏེ། ཇི་སྐད་དུ། དགེ་ཆོས་མཆོག་གིས། ཇི་ལྟར་དངོས་པོའི་གཤིས་ལ་ཉེ་
གྱུར་པ། །དེ་ལྟར་མཁས་པའི་ཚིག་ནི་ལྐུགས་འགྱུར་བས། །རང་བཞིན་ཉིད་
ཀྱིས་ཕྲ་བའི་ཆོས་རྣམས་ཀུན། ། སྨྲ་བསམ་བརྗོད་པའི་ཡུལ་ལས་འདས་པར་
བཤད། ། ཅེས་གསུངས་པ་ལྟར་ལགས་སོ། །
༣. མཇུག་གི་གཏམ།
སྐུ་ཞབས་ལྗང་བུས་ང་ཚོར་བཤད་རྒྱུར“བློ་ཐག་རྦད་ཆོད་ངང་ནས་འདས་
ཟིན་པ་དག་བསྒྱུར་ཅིང༼རྫུན་གཏམ་གྱིས་གྲུབ་པའི་དོན་སྤྱི་དག་དང་ཁ་བྲལ་ཏེ,
ད་དུང་འཚོལ་རྒྱུ་ཞིག་དང་བཙལ་ན་རྙེད་རྒྱུ་ཞིག་ཡོད་འདུག” ཅེས་ཟེར་ཏེ།
ཐོབ་ཟིན་པའི་གྲུབ་འབྲས་ལ་ཆོག་ཤེས་མི་བསྒོམས་པ་དང་མཐའ་མཇུག་གི་རྒྱལ་
ཁར་རྨི་ལམ་ལྟ་བུའི་སྟོང་བསམ་མི་བཅངས་པར། གཞར་ཡང་སྙན་ངག་གི་
1OO



ལྗང་བུ།
རྒྱལ་ ཁམས་ཡུན་གྱིས་འགྲིམ་ སྟེ། སྒྱུ་རྩལ་རབ་འབྱམས་མའི་གསང་བའི་
མཆོག་སྦྱིན་མངར་མོའི་ལོངས་སྤྱོད་ལ་ཚིམ་མེད་རོལ་བཞིན། རོལ་དབྱངས་
ཀྱི་བཞུར་རྒྱུན་ཁོ་ནས་སྣོད་བཅུད་ཀྱི་འཇིག་རྟེན་འདི་ཉིད་དབང་དུ་བསྡུ་བར་
-འདི་ནི་རླབས་ཆེན་གྱི་སྙན་ངག་པ་ཁོང་གི་སྙིང་ཁོང་ལས་
བརྡོལ་བའི་ཕུགས་འདུན་གྱི་མེ་རི་དང༌། དེའི་ཆོད་སེམས་དང་ཡིད་ཆེས་ཀྱི་
འགྱུར་བ་རེ་རེ་བཀག་འགོག་མེད་པར་མཁའ་རུ་འཕྱུར་བའི་མི་སེམས་འགུལ་
སྟངས་ཤིག་གི་སྣང་ཚུལ་རེད། །
ཅིས་མི་བརྩོན།
མཆན་འགྲེལ།
དཔལ་དོན་གྲུབ་རྒྱལ་གྱི་གསུང་འབུམ་པོད་གསུམ་པ《 དཔྱད་རྩོམ་ཕྱོགས་་་་་
བསྒྲིགས》ཀྱི་ཤོག་ངོས166པར་གསལ།
2 སྙན་ངག་པ་ཡན་དབྱིས་མཛད་པའི《སྙན་ངག་དང་མཛེས་སྡུག་སྐོར་གྱི་འབེལ་
གཏམ》ཞེས་པའི་ཤོག་ངོས126པར་ལུང་དྲངས་པ་ལྟར་བཤུས་པའོ།
3 བདུད་ལྷ་རྒྱལ་གྱིས་བརྩམས་པའི 《 སྙན་ངག་གསར་རྙིང་གཉིས་ཀྱི་ཐོག་མའི་
གཤིབ་བསྡུར》ལས་དྲངས།
འདོར་ཞིས་བརྩམས་པའི《སྙན་ཚིག་རིག་པའི་ཤེས་བྱ་གནད་བསྡུས》ལས་དྲངས་
པའོ། །
1:|: * ; , , , , , , , ༈ ་ : , , …………………………, , , , , , , , , ༈ ་ : , ， ; / ： , …………….……. - : ་……
- 101



ལྷ་རྒྱལ་ཚེ་རིང་།
-
ལྷ་རྒྱལ་ཚེ་རིང་།
ངོ་སྤྲོད་མདོར་བསྡུས།
ལྷ་རྒྱལ་ཚེ་རིང་ལགས་ནི། 1962 ལོའི་ཟླ་དྲུག་པར་མཚོ་སྔོན་ཁྲི་ཀ་རུ་
སྐྱེས། 1979ལོར་མཚོ་ལྷོ་མི་རིགས་དགེ་ཐོན་ཆེད་གཉེར་སློབ་གྲྭ་ནས་སློབ་
མཐར་ཕྱིན་རྗེས་སློབ་ཆུང་གི་དགེ་རྒན་བྱས་ལ། 1985ལོར་ནུབ་བྱང་མི་་
རིགས་སློབ་གྲྭ་ཆེན་མོའི་བོད་ཡིག་སྡེ་ཁག་ནས་སློབ་མཐར་ཕྱིན་རྗེས་དེ་རུ་དགེ་
རྒན་གྱི་ཕྱག་ལས་གནང་། 1988ལོར་གཙོས་མི་རིགས་མཐོ་རིམ་དགེ་ཐོན་
ཆེད་གཉེར་སློབ་གྲྭའི་བོད་ཡིག་སྡེ་ཁག་དུ་ལས་གནས་སྤོར། 1983ལོ་ནས་
བཟུང་རྩོམ་རིག་གསར་རྩོམ་ལ་གཞོལ་བ་དང་། སྙན་ངག་དང་སྒྲུང་གཏམ་
བཅུ་ཕྲག་ལྷག་ལ་ཞིང་ལྗོངས་ལྔའམ་ཞིང་ཆེན་རིམ་ པའི་ གཟེངས་བསྟོད་བྱ་་་
དགའ་ཐོབ། སྙན་ངག་གཅེས་བསྡུས《སྐྱ་རེངས་ལྷ་མོའི་འབོད་བརྡ》ཞེས་པ་
ཀྲུང་དབྱང་མི་རིགས་དཔེ་སྐྲུན་ཁང་གིས་པར་བསྐྲུན་འགྲེམ་སྤེལ་བྱས་པ་དང༌།
གཞན་དང་མཉམ་འབྲེལ་གྱིས་བྲིས་པའི་བསླབ་དེབ《 བོད་ཀྱི་རྩོམ་རིག་བྱུང་
འཕེལ་གྱི་ལོ་རྒྱུས་དང་ཁྱད་ཆོས》ཞེས་པ་ཀན་སུའུ་མི་རིགས་དཔེ་སྒྲུང་ཁང་གི་
པར་བསྐྲུན་མཛད། ད་ལྟ་ཀན་སུའུ་ཞིང་ཆེན་གྱི་གྲངས་ཉུང་མི་རིགས་རྩོམ་པ་
པོའི་མཐུན་ཚོགས་ཀྱི་རྒྱུན་ལས་པ་དང་། ཀྲུང་གོ་གྲངས་ཉུང་མི་རིགས་རྩོམ་པ་
པོའི་མཐུན་ཚོགས་ཀྱི་ཚོགས་མི། ཀན་སུའུ་ཞིང་ཆེན་གྱི་བོད་ཀྱི་ཤེས་རིག་་
མཐུན་ཚོགས་ཀྱི་རྒྱུན་ལས་པ། གཙོས་མི་རིགས་མཐོ་རིམ་དགེ་ཐོན་ཆེད་
གཉེར་སློབ་གྲྭའི་ཅོ་ཧྲིག་གཞོན་པ་དང་བོད་ཡིག་སྡེ་ཁག་གི་ཀྲུའུ་རིན་བཅས་ཡིན།
103
*



ནགས་ཀློང་ཁུ་བྱུག་འདུ་གནས།
ང་རང་དང་སྙན་ངག
ལྷ་རྒྱལ་ཚེ་རིང་།
ཁྱོད་ཀྱི་ཡིད་སེམས་སུ་ཡིས་བསྐུལ་བྱུང༌། ཁྱོད་ཀྱི་བློ་རིག་སུ་ཡིས་བསྐྱེད་
བྱུང– བདག་གི་སྙན་ངག་བདག་ལ་སྤྲོ་སྣང་སྐྱེ་བཞིན་དེ་ལྟར་དྲིས་བྱུང་།
བདག་གིས་སྙན་ངག་འབྲི་དོན་ནི། 1962ལོའི་ཟླ་དྲུག་པར་ང་རང་རྨ་
འགྲམ་ཁྲི་ཀ་ནས་སྐྱེས་དུས། རང་རེའི་རྒྱལ་ཁབ་ལོ་གསུམ་རིང་གི་མུ་གེ་ལས་
ཐར་མ་ཐག་པ་ཡིན་ཞིང་། མི་རྣམས་ཀྱི་འདྲེན་བྱེད་ལྗང་མདོག་ལྡན་པའི་རི་
ལུང་ལ་ཕྱོགས་ཙ་ན་མེ་ཏོག་གསར་དུ་དགོད་པ་དང༌། ཁོད་སྙོམས་ཞིང་ལ
སྐྱེས་པའི་གྲོ་ནས་སྲན་གསུམ་ལས་ངལ་རྩོལ་གྱི་གླུ་གཞས་རླབས་ལྟར་འཕྱོ་བར་
བྱེད་པས་དབྱར་ཟླ་དྲུག་པའི་མཚར་སྡུག་དང་ལྷོད་བག ཞི་བདེ་དང་འདོད་
འདུན་ཆེས་ཐོག་མར་བདག་ལ་བསྙད་པ་དང་། ཕྱོགས་སུ་འཁྱམས་ཤིང་བརྩེ་
བས་ཁེངས་པའི་མཐིང་སྔོན་དྲི་བཞོན་ལྷ་མོས་བདག་གི་མཉེན་འཇམ་སྐྲ་ལོར་
བྱིལ་བྱིལ་མཛད་ཀྱིན་ཅི་ཞིག་སྔོན་བརྡ་རུ་ཤུབ་བུར་ཟློས་པས་ཡིན།
བདག་གིས་སྙན་ངག་འབྲི་དོན་ནི། བདག་ནི་བྱིས་པའི་དུས་སྐབས་ཀྱི་
རྨི་ལམ་ལ་ཞི་བས་ཁེངས་ཤིང་ཤེས་ཚོར་ལ་འཆར་ཡན་ལྡན་ལ། བྱེད་སྤྱོད་ལ་
འཇིགས་སྣང་བྲལ་བས་ཡིན།
བདག་གིས་སྙན་ངག་འབྲི་དོན་ནི། ང་རང་སྐྱེས་པ་ནས་བཟུང་ངའི་ཨ་
ཕའི་གཏན་ཚིགས་ཀྱིས་ངའི་མི་ཚེ་ལ་ཡིད་ཆེས་བརྟན་པོར་བཅངས་པ་དང་།
104



ལྷ་རྒྱལ་ཚེ་རིང་།
ང་འབའ་ཞིག་
ངའི་ཨ་མའི་གཅེས་སེམས་ཀྱིས་ང་རང་ཅི་ཞིག་གིས་མནོལ་བར་དོགས་ནས་བླ་
ལྷག་ཏུ་སྐྱེད་བསྲིང་བགྱིས་པས་ཡིན།
བདག་གིས་སྙན་ངག་འབྲི་དོན་ནི། ང་རང་ཨ་ཕྱིའི་འཆད་གྱེར་ཟུང་
འབྲེལ་གྱི《འཛམ་གླིང་གེ་སར་རྒྱལ་པོའི་སྒྲུང》དང༌། ཕུན་སུམ་ཚོགས་པའི་
བྱིས་སྒྲུང་གི་རྒྱ་མཚོ་ལས་འཚར་ལོངས་བྱུང་བས་ཡིན།
བདག་གིས་སྙན་ངག་འབྲི་དོན་ནི། ངེད་ཚང་གི་རྟེན་དང་བརྟེན་པ་
བཞུགས་པའི་མཆོད་ཁང་མཆོག་ནི་མ་ཇག་གིས་མེར་བསྒྲོན་པ་དང༌། མཁའ་
ལ་མཆེད་པའི་མེ་ལྕེ་ལ་ཕྱོགས་ནས་སྡེ་བ བའི་མི་རྣམས་ཀྱིས་ཆོ་ངེ་བཏབ་པ་དང་།
བདག་གིས་མཆོད་ཁང་གི་ཤུལ་དེ་རུ་གླེགས་ཐག་གི་ཟངས་ཀྱི་ཨ་ལོང་འབའ་
རྙེད་པས་ཡིན།
བདག་གིས་སྙན་ངག་འབྲི་དོན་ནི། ང་རང་ཨ་འཇམ་རྡོ་ཐོག་ལ་རི་མོ་
དང་མ་ཎི་རྐོ་བར་དགའ་བ་དང་། རང་ཉིད་ཀྱི་གློ་གྲི་ཆུང་ཆུང་རྣོན་པོར་
བརྡར་ལ་དགའ་བས་ཡིན།
བདག་གིས་སྙན་ངག་འབྲི་དོན་ནི། ཨ་སྔོན་མཁའ་ན་སྐྱོད་པའི་སྤྲིན་
དཀར་གྱི་གར་སྟབས་དང་། ནམ་མཁའི་མཐའ་ལ་བསྲིངས་པའི་ཆུ་རྒྱུན་གྱི་
བཞུར་འགྲོས་ཀྱིས་བདག་ལ་ནམ་ཡང་རྟག་བརྟན་གྱི་ཆོས་ཉིད་ཅིག་གམ་སྔོན་
མེད་ཀྱི་གསལ་འདེབས་ཤིག་སྐྱེས་སུ་བསྟབས་པས་ཡིན།
ཁྱོད་ཉིད་སུ་ཡིས་བྲིད་བྱུང་། ཁྱོད་ཀྱིས་ཅི་ཞིག་ཚོར་བྱུང
སྙན་ངག་བདག་ལ་མཚར་སྣང་སྐྱེས་ཀྱིན་དེ་ལྟར་བྲིས་བྱུང་།
བདག་གིས་སྙན་ངག་འབྲི་དོན་ནི། བདག་གིས་ཐང་སྨུག་སྦྲ་ཁྱིམ་ལས་
ཉི་འོད་ཀྱི་བརྩེ་ཞེན་དང་ལྷགས་རླུང་གི་གདུག་རྩུབ་རེས་མོས་སུ་མྱངས་པ་དང་།
གནའ་བོའི་ཤིང་ཁང་ལས་ལོ་ཟླའི་ཞབས་རྗེས་དང་མེས་པོའི་བློ་གྲོས་རྙེད་བྱུང་
བས་ཡིན།
བདག་གི་
105



ནགས་ཀློང་ཁུ་བྱུག་འདུ་གནས།
བདག་གིས་ཆུ་ལེན་བུ་མོའི་བགྲོད་སྐྱོད་ལས་དེ་དག་གི་གཟུགས་བྱད་ཀྱི་
རོལ་སྒེག་དང་བསླུ་བྲིད་མཐོང་ལ། སྟག་ཤར་གཞོན་ནུའི་དཔུང་ཤ་ལས་དེ་
དག་གི་རྩལ་ཤུགས་དང་དཔའ་གདེང་མཐོང་བས་ཡིན།
བདག་གིས་སྙན་ངག་འབྲི་དོན་ནི། 1979ལོའི་ཟླ་དྲུག་པར་ང་རང་
མཚོ་ལྷོ་མི་རིགས་དགེ་ཐོན་ཆེད་གཉེར་སློབ་གྲྭ་རུ་མཐར་ཕྱིན་པ་དང་། གནས་
དེ་ རུ་བདག་གིས་བློས་ཐུབ་ སྡོངས་གྲོགས་ ཏེ་ ཤེས་ བརྩོན་རྙེད་བྱུང་ བ་ དང་།
བདག་གིས་ལམ་སྟོན་སྒྲོན་མེ་སྟེ་ཕུགས་བསམ་རྙེད་བྱུང་སྟེ། བདག་གི་སྐྱོ་སྣང་
ནམ་ཡང་སྤྲོ་སྣང་ལས་རྒྱལ་བར་བྱེད་པ་དང་། བདག་གི་ཤེས་རྟོགས་ནམ་ཡང་
རྨོངས་མུན་ལས་རྒྱལ་བར་བྱེད་པས་ཡིན།
བདག་གིས་སྙན་ངག་འབྲི་དོན་ནི། 1985ལོའི་ཟླ་བདུན་པར་ང་རང་
ནུབ་བྱང་མི་རིགས་སློབ་གླིང་ནས་མཐར་ཕྱིན་པ་དང་། གནས་དེ་རུ་བདག་
གིས་དབྱིན་ཇིའི་ཧྲ་ཧྲི་པིས་ཡ་དང་ཧྥ་རན་སིའི་བྷོ་ཏི་ལེར། ཨ་མི་རི་ཀའི་ཧོས་
ཐི་མན། རྒྱ་གར་གྱི་ཐེ་གོར། དབྱི་ཏ་ལིའི་ཁ་ཞི་མོ་ཏོ་སོགས་ངོ་ཤེས་པར་
གྱུར་པས་ཡིན།
བདག་གིས་སྙན་ངག་འབྲི་དོན་ནི་ཆུ་འཛིན་གྱིས་མཆི་མ་འདོན་པའི་་
དབྱར་དུས་ ཤིག་ ལ་ བདག་ གིས་ ཅི་ བྷོ་ལོང་ གི《 མཆི་ མ་ དང་ དགོད་འཛུམ》
བཀླགས་པས་ཡིན།
བདག་གིས་སྙན་ངག་འབྲི་དོན་ནི། འོད་འཚེར་བར་བྱེད་པ་ཐམས་
ཅད་རིན་ཆེན་མིན་པ་དང༌། སོ་སྟོན་པར་བྱེད་པ་ཐམས་ཅད་གྲོགས་པོ་མིན་
པ་རྟོགས་ཤིང༌། ང་རང་ཐམས་ཅད་ཁོང་དུ་སྦེད་ལ་མི་མོས་པར་ཡོད་ཚད་
ངག་ཏུ་འཁྲོལ་ལ་དགའ་བས་ཡིན།
བདག་གིས་སྙན་ངག་འབྲི་དོན་ནི། ང་རང་ནི་གངས་ལྗོངས་རིག་
གནས་ཀྱི་གཤིན་སས་གསོ་སྐྱོང་མཛད་ལ། དེང་རབས་རིག་གནས་ཀྱི་མཁའ་
106



ལྷ་རྒྱལ་ཚེ་རིང་།
རླུང་འབྱིན་རྔུབ་བགྱིད་པའི་སྤོས་དཀར་གྱི་ལྗོན་ཤིང་ཞིག་ཡིན་ཕྱིར། ང་ལ་
རྩེད་པ་བཅོལ་བའི་ས་ཆུ་དང་ཡལ་འདབ་སྐྱོང་བའི་བར་སྣང་ལྡན་པས་ཡིན།
བདག་གིས་སྙན་ངག་འབྲི་དོན་ནི། བདག་གིས་བསིལ་ལྗོངས་ལོ་རྒྱུས་
ལ་འདྲི་གཅོད་ལན་གཉིས་བྱས་རྗེས། ཆེས་མཐོ་བའི་གནས་དེ་རུ་དཔྲལ་བ་
ཐལ་མོས་བཀབ་ནས་རྒྱང་ལྟ་བྱས་པས་ཡིན།
ཁྱོད་ཀྱིས་ཇི་ལྟར་བྲིས་བྱུང༌། ཁྱོད་ཀྱིས་ ཅིའི་ཕྱིར་བྲིས་བྱུང
བདག་གི་སྙན་ངག་བདག་ལ་འདུན་པས་ཁེངས་བཞིན་དེ་ལྟར་དྲིས་བྱུང་།
བདག་གིས་སྙན་ངག་འབྲི་དོན་ནི། བདག་གི་འདྲེན་བྱེད་ནམ་ཡང་
བསེར་བུས་སྐྱོད་པའི་ལྷ་ཁང་གི་ཆུ་དར་ལ་རྣམ་པར་འཕྲུལ་བ་དང༌། བདག་
གི་སྒྲ་འཛིན་ནམ་ཡང་རླུང་བུས་འཁྲོལ་བའི་དངུལ་དྲིལ་གྱི་སིང་སྒྲ་ལ་ཀུན་ནས་
འཁྱེན་པས་ཡིན་
བདག་གིས་སྙན་ངག་འབྲི་དོན་ནི། ནག་ཉེས་ཀྱིས་ཞི་བདེ་ལ་མཆེ་བ་
གཙིགས་པ་དང་། ལོག་སྤྱོད་ཀྱིས་དགེ་ལེགས་ལ་སྡེར་མོ་བགྲད་པ་མཐོང་བས་
ཡིན།
བདག་གིས་སྙན་ངག་འབྲི་དོན་ནི། དུང་ཆེན་གྱི་སྐད་སྒྲ་ལས།
མི་ལ་
ལྷ་ཞུགས་པའི་གཟི་བྱིན་མཐོང་ལ། ལྷའི་གཞལ་ཡས་ཁང་གི་སྒོ་ཆེན་ང་ཚོ་ལ་
ཐོལ་གྱིས་བརྒྱངས་པའི་ཧུར་སྒྲ་ཐོས་པ་དང༌། རྐང་གླིང་གི་སྐད་སྒྲ་ལས། བླ་
སྲོག་ལ་འཆི་བ་བསྡོངས་པའི་ཆོས་ཉིད་རྟོགས་ལ། འཆི་བའི་རྒྱུན་ལ་མཆི་མའི་
ཆར་གྱིས་སྐྱེལ་མ་བྱེད་པའི་ངང་ཚུལ་མཐོང་བས་ཡིན།
བདག་གིས་སྙན་ངག་འབྲི་དོན་ནི། རི་རབ་ཀྱི་འགྱིང་སྟབས་ལས་ཕོ་
རྒོད་ཀྱི་བརྟན་བརླིང་མཐོང་བ་དང་། ཆུ་རྒྱུན་གྱི་བཞུར་འགྲོས་ལས།
འཆིང་མའི་ཞི་དུལ་རྙེད་པས་ཡིན།
བདག་གིས་སྙན་ངག་འབྲི་དོན་ནི། བདག་གིས་རང་ཉིད་ཀྱི་ཁ་སྦྲེང་དེ་
སྒེག་
1O7



ནགས་ཀློང་ཁུ་བྱུག་འདུ་གནས།
ཉིད་གྲོང་ཁྱེར་གྱི་ཟང་ཟིང་ལང་ལོང་དང་འུར་འུར་ཆེམ་ཆེམ་ཁྲོད་བོར་སྟོར་དུ
བཏང་བས་ཡིན།
བདག་གིས་སྙན་ངག་འབྲི་དོན་ནི། བདག་གི་རྒྱུད་མངས་ཀྱི་རྒྱུད་སྐུད།
སྟོན་རླུང་གིས་དལ་བུར་སྦྲེང་བཞིན་སྙན་ངག་སློང་ལ། བདག་གི་དྲ་མའི་ཤེལ་
སྒོ་བྱང་རླུང་གིས་དྲག་ཏུ་རྡུང་བཞིན་ལམ་དུ་བསྐུལ་བས་ཡིན།
བདག་གིས་སྙན་ངག་འབྲི་དོན་ནི། མི་ཚེ་ནི་རྨི་ལམ་བཞིན་ཤིན་ཏུ་ཐུང་
བར་སྙམ་པ་དང་། ལང་ཚོ་ནི་མེ་ཏོག་བཞིན་ཤིན་ཏུ་ཡལ་སླ་བར་འདོད་པས་
ཡིན།
བདག་གིས་སྙན་ངག་འབྲི་དོན་ནི། བདག་གི་བློ་སེམས་ནམ་ཡང་་
བསམ་གཞིགས་སམ་འཆར་ཡན་གྱིས་བདག་གིར་བཟུང་བ་དང༌། བདག་གི་
བགྲོད་བྱེད་ནམ་ཡང་རོལ་དབྱངས་དང་དྲི་བཞོན་གྱིས་སྐུལ་འདེད་བགྱིད་པས་
ཡིན།
བདག་གིས་སྙན་ངག་འབྲི་དོན་ནི། བདག་གིས་སྙན་ངག་གི་ལམ་ནས་
བློས་ཐུབ་གྲོགས་པོ་གང་མང་ཞིག་འཚོལ་འདོད་པ་དང༌། བདག་གིས་སྙན་
ངག་སྨྲ་བརྗོད་ལ་བརྟེན་ནས་རང་ཉིད་ཀྱི་ཚོར་རྟོགས་དང་ངེས་ཤེས་མོལ་འདོད་
པས་ཡིན།
108



ལྷ་རྒྱལ་ཚེ་རིང་།
མཉེས་གཤིན་འཆར་ཡན་གྱི་སྙན་ངག
བདུད་ལྷ་རྒྱལ།
ལོ་རབས90བའི་དཀྱིལ་ནས་བཟུང་ཨ་མདོའི་ཡུལ་དུ་སྙན་ངག་གི་དེབ་
ཆུང་བསྐྲུན་པར་ཕྱོགས་ལངས་པའི་རྣམ་པ་ཤར། ད་ཐེངས་བདག་གི་སྤྱོད་
ཡུལ་དུ་གྱུར་པ་ལྷ་རྒྱལ་ཚེ་རིང་གི《 སྐྱ་རེངས་ལྷ་མོའི་འབོད་བརྡའ》རེད། དཔེ་
དེབ་འདིའི་ནང་དུ་ཁོའི1985ལོ་ནས1996ལོའི་བར་གྱི་ལོ་ངོ་བཅུ་ལྷག་གི་སྙན་
རྩོམ་བསྡུས་ཡོད་ལ། ཁོའི་ལོ་ངོ་བཅུ་ལྷག་གི་གསར་རྩོམ་གྱི་བགྲོད་པ
པ་བཀོད་
ཡོད་པ་དང་ཁོའི་སྙན་རྩོམ་གྱི་ཁྱད་ཆོས་དང་རྣམ་ཤེས་ཀྱི་སྣང་ཡུལ་ཐམས་ཅད་
ཀྱང་བཀོད་དེ་ཡོད།
རྩོམ་པ་པོ་ཁོ་ རང་གི་གསར་རྩོམ་གྱི་བཤུལ་ལམ་རིང་མོར་དམིགས་ཏེ་
བཤད་ན། དཔེ་དེབ་འདི་ཁོའི་འགོ་བཟུང་བའི་ཟིན་ཐོ་ཙམ་དང་། རང་
ཉིད་ཀྱི་གསར་རྩོམ་གྱི་ལམ་བུ་འཚོལ་བའི་འཚོལ་སྙེག་ཙམ་ལས། ཁོའི་གྲུབ་
ཚར་བའི་གཤིས་ཀ་དང་སྨིན་ལེགས་པའི་འབྲས་རྡོག་ཅིག་རེད་ཅེས་བདག་གིས་
མི་སེམས། རྒྱུ་མཚན་ནི་ཁོ་ད་དུང་ལོ་ན་ཆུང་བ་དང་མ་འོངས་པའི་གསར་
རྩོམ་གྱི་ལམ་བུ་ཤིན་ཏུ་རིང་ལ། ལྷག་པར་དེབ་འདིའི་ནང་གི་སྙན་རྩོམ་ལ་
རྒྱུན་གཅིག་པའམ་མཐའ་གཅིག་པ་ཞིག་གྲུབ་ཟིན་གྱི་ཁྱད་རྟགས་མེད་པས་སོ། །
དེ་ཡང་དེབ་འདིའི་ནང་ཚིགས་སུ་གཅོད་སྟངས་ཀྱི་ཆ་ནས་རང་མོས་པའི་ཚིགས་
སུ་གཅོད་སྟངས་ཡོད་ལ། སྲོལ་རྒྱུན་པའི་ཚིགས་སུ་གཅོད་ སྟངས་ཀྱང་ཡོད།
109



ནགས་ཀློང་ཁུ་བྱུག་འདུ་གནས།
ནང་དོན་གྱི་ཆ་ནས་དུང་ཞེན་མཚོན་པ་ཅན་ཡོད་ལ། བསམ་བློ་མཚོན་པ་ཅན་
ཡང་ཡོད། འབྲི་ཐབས་ཀྱི་ཆ་ནས་ཀྱང་དངོས་འབྲིའི་འབྲི་སྟངས་སྤྱད་པ་ཡོད་ལ།
མཚོན་དོན་པའི་འབྲི་སྟངས་སྤྱད་པ་ཡང་
པ་ཡང་ཡོད། ད་དུང་ཡིད་གཟུགས་དང་
ཆོས་བརྗོད(BR ༡)པའི་འབྲི་སྟངས་ཀྱང་ཡོད། རྩོམ་རིག་གི་རྗོད་བྱེད་ཆ་ནས་
ཀྱང་བརྡ་གསར་བ་དང་སྲོལ་རྒྱུན་པའི་རྗོད་སྟངས་ཐ་ན་མངོན་བརྗོད་ལྟ་བུའང་
ཡོད། འདི་དག་ལས་མཐའ་གང་ཡིན་ཡང་ཐམས་ཅད་པོས་རང་ས་ནས་ཁྱད་
མེད་ཀྱི་དགེ་མཚན་མངོན་ཏེ་ཡོད་པ་ལ། མཐོ་དམན་ལེགས་བཙོག་གི་ཁྱད་མ་
ཤོར་བར་ཡོད། ཁྱད་པར་དུ་མཐའ་གང་ཡིན་ཡང་སྙན་ངག་གི་རང་གཤིས་
དང་ཉེ་སྟེ། སྔོག་འདོན་བྱ་ཆོག་པའི་བག་ཉལ་གྱི་ནུས་པ་ཀུན་ལ་མཚུངས་པར་
ལྡན་པས་ན། ང་ཚོས་དེབ་འདིའི་སྟེང་ནས་རྣམ་པ་འདི་དང་ནང་དོན་དེའི་
འབྲི་ཐབས་གང་ནི་ཁོའི་ཁྱད་ཆོས་ཡིན་ཞེས་སྨྲ་བར་མི་སྤོབས། དེ་བས་བྱེ་བྲག་
པའི་འབྲི་སྟངས་དང་རྣམ་པའམ་ནང་དོན་སོགས་ཀྱི་ཆ་ནས་སྔར་བཤད་པ་ལྟར་
དེབ་འདི་ནི་རང་གཤིས་གཅིག་ཏུ་རྫོགས་པའི་དེབ་མ་ཡིན་པར། ཁོའི་འཚོལ་
སྙེག་གི་ཚོད་ལྟ་ཞིག་ཏུ་བདག་གིས་སེམས། འོན་ཀྱང༌། དེབ་འདི་བརྒྱུད་དེ་
ང་ཚོས་ཁོ་དང་ཁོའི་སྙན་ངག་གི་རྩ་བའི་ཁྱད་ཆོས་དེ་ཉིད་གསལ་བོར་མཐོང་
ཐུབ།
གཅིག་ཏུ་ན་དེ་ནི་མཉེས་གཤིན་འཇམ་མཉེན་གྱི་ཉམས་ཀྱིས་ཕྱུག་སྟེ།
སྙན་ངག་ལ་འཆར་ཡན་གྱི་ངང་ཚུལ་གྲུབ་སྟེ་ཡོད་པ་དེ་ཡིན
ཚན་པ་དང་པོའི《སྐྱ་རེངས་ལྷ་མོའི་འབོད་བརྡ》《ཕངས་པའི་མཆི་མ་
དབང་མེད་བཞུར》《 གླུ་ཞིག་ལོངས་དང་ན་ཟླ་ཚོ》དང༌། ཚན་པ་གཉིས་པའི་
《མེ》《 ཆུ》《འབྲོག་པ》《ནོར་འཛིན་མའི་རྨི་ལམ》དང་། ཚན་པ་གསུམ་པའི
《 ཁྱོད་ལ་བརྗོད་འདོད་ཀྱི་འོད་ལམ་ལམ་གྱི་སྐད་ཆ་དེ》《ཞོགས་ཀའི་ཆུ་འགྲམ་
དུ》《 སྐལ་བཟང་ལྷ་མོ》《དེ་ནི་ཁྱོད་ཡིན་ནམ》དང༌། ཚན་པ་ལྔ་བའི《 བདག་
11O



ལྷ་རྒྱལ་ཚེ་རིང་།
གི་རྒྱང་རིང་གི་གྲོགས་པོ་དེ་ཚོ》《བདག་གི་རྣམ་ཤེས་ཀྱི་རྟ་རྒོད་རྒྱང་དུ་ཁྲིད》《 ཟླ་
དྲུག་པའི་གླུ་དབྱངས》སོགས་ཀྱིས་ཁོང་གི་སྙན་རྩོམ་གྱི་རྩ་བའི་ཁྱད་ཆོས་གསལ
བཤད་བྱ་ཐུབ།
མཉེས་གཤིས་འཇམ་གཉེན་གྱི་མཛེས་པ་དང་འཆར་ཡན་གྱི་ངང་ཚུལ་དེ་
ཁོའི་སྙན་ངག་གི་རྩ་བའི་ཁྱད་ཆོས་ཡིན་པ་གཤམ་གྱི་དོན་འགའ་ལས་གསལ་ཐུབ།
ཐོག་མར་ཚིགས་སུ་གཅོད་སྟངས་ལས་གསལ་བ་སྟེ། སྙན་ངག་ནི་སྤྱིར་གླུ་གར་
རོལ་མོ་གསུམ་གྱི་བདག་ཉིད་ཅིག་ཡིན་པ་ལ། ཚིགས་སུ་གཅོད་སྟངས་འདི་
སྙན་ངག་ལ་མཚོན་ན་ནང་གི་དབྱངས་འགྲོས་ཕྱིའི་གཟུགས་སུ་ཤར་བའི་རྣམ་པ་
ཞིག་ཡིན་པས། སྙན་ངག་གི་རོལ་དབྱངས་ཀྱི་གྲུབ་ཆ་དང་ངག་གི་དབྱངས་
འགྲོས་ཕྱིའི་ཚིགས་སུ་བཅད་པ་གསུམ་པོ་དོན་གཅིག་པའི་ཚུལ་གྱིས་སྙན་ངག་གི་
མཚོན་བྱ་དང་རྟེན་འབྲེལ་གྱི་ཚུལ་གྱིས་ཡོད། དེ་གཉིས་ཀྱི་འབྲེལ་བ་ནི་ཞབས་
འདེགས་ཙམ་གྱིས་མི་ཚད་པས། སྙན་ངག་གི་དབྱངས་འགྲོས་སམ་
ཚིགས་སུ་
གཅོད་སྟངས་ལ་བདག་གཞིའི(+4+) སྟེང་གི་དོན་སྙིང་ཡོད། དཔེར་ན་རོལ་
དབྱངས་སྣ་ཚོགས་བཞིན་དུ་དེ་ལ་ཚིག་འབྲུ་མེད་ཀྱང་ཁོའི་སྒྱུ་རྩལ་གྱི་སིམ་ཚོར་
ནི་ཚིག་འབྲུ་ཡོད་པ་ཅན་ལས་གཏན་ནས་མི་དམན་པ་བཞིན་དང༌། ཡང་ན་
བོད་ཀྱི་དམངས་གླུ་སྣ་ཚོགས་བཞིན་དུ། དེའི་འགོ་ལེན་སྐབས་ཀྱི “ ཨོ་ཡེ”ལ་
ཚིག་འབྲུ་མེད་ཀྱང་། དེ་གཅིག་པུའི་སྟེང་ནས་ཀྱང་སྒྱུ་རྩལ་གྱི་སིམ་ཚོར་རྫོགས་
པར་མྱོང་བར་འགྱུར་བ་བཞིན་ནོ།
《 སྐྱ་རེངས་ལྷ་མོའི་འབོད་བརྡས》ཀྱང་ཐོག་མར་རང་གི་ཚིགས་སུ་གཅོད་
སྟངས་ཀྱིས་རང་ལ་འཆར་ཡན་གྱི་ངང་ཚུལ་གྲུབ་པར་བྱས་ཏེ་ཡོད། སྙན་དེབ་
ཡོངས་སུ་རྫོགས་པའི་ཚིགས་གཅོད་སྟངས་ལ་སྤྱིར་ཚེག་ཁྱིམ་མཉམ་པ་དང་མི་
མཉམ་པ་གཉིས་ཀ་ཡོད་ཀྱང༌། མི་མཉམ་པ་མང་པོ་ཞིག་གི་ཚིགས་སུ་གཅོད་
སྟངས་ལའང་སྤྱིར་ཚིགས་སུ་བཅད་པའི་ཚུལ་ཡོད་ལ། དེ་དག་ལས་ང་ཚོའི་
111



ནགས་ཀློང་ཁུ་བྱུག་འདུ་གནས།
）
ཚོར་སྣང་བཙན་པོ་ནི་སློབ་དཔོན་ནག་མོ་ཁོལ་གྱི་སྙན་རྩོམ《 སྤྲིན་གྱི་ཕོ་ཉ》ཀློག་
པ་དང་འདྲ་བ་རེད། 《སྤྲིན་གྱི་ཕོ་ཉ》ནི་འཆར་ཡན་རིང་ལུགས་པའི་འཐུས་
ཚབ་ཏུ་རུང་བ་སྨོས་མ་དགོས་པ་ཞིག་རེད།
གཉིས་སུ་ན། ཁོའི་སྙན་ངག་གི་བརྗོད་བྱ་མང་པོ་ཞིག་དང་ཡིད་བརྙན་
ཕལ་ཆེ་བས་སྙན་ངག་ལ་འཆར་ཡན་གྱི་ངང་ཚུལ་གྲུབ་པར་བྱས་པ་ཡིན།
རྩོམ་པ་པོ་ཞིག་གིས་རང་གི་བསྟན་དོན་དེ་མཚོན་བྱེད་ལ་འཇིག་རྟེན་གྱི་
ཆོས་དངོས་ཡོངས་རྫོགས་པའི་ཁ་ཕྱེ་སྟེ་ཡོད་པ་ཞིག་ཡིན། ཡིན་ཡང་རྩོམ་པ་པོ་
རང་གི་མོས་པ་དང་གཤིས་ཉམས(KE)ཀྱིས་གང་ཞིག་བདམས་གསེས་བྱ་བར་
འདྲ་བ་མ་ཡིན། ལྷ་རྒྱལ་ཚེ་རིང་གི་སྙན་དེབ་འདིར་གཞིགས་ན་འདིའི་ནང་གི་
བརྗོད་བྱ་ཕལ་ཆེ་བ་དང་ཡིད་གཟུགས་ཕལ་ཆེ་བ་མདོར་ན་རྩོམ་དུ་དྲངས་པའི་
ཆོས་ཕལ་ཆེ་བ་ནི་ཕྱི་རོལ་ཡུལ་གྱི་རང་བྱུང་བའི་ཆོས་དག་དང་། དེ་ལས་ཀྱང་
ཞི་འཇམ་ཡང་ཟོར་ཅན་གྱི་ཆོས་དག་ཡིན། “དམར་སེར་མཚམས་སྤྲིན”། “དྲི་
བཞོན”། “མེ་ཏོག” “ཆུ་བོ” “ཟླ་འོད” “སྐར་མ” “ཁུ་བྱུག” “ཁ་
བའི་མེ་ཏོག” “དྲིལ་བུའི་དབྱངས་སྙན” “ཟིལ་ཐིགས”སོགས་ནི་རྒྱུན་དུ་
འབྱུང་བའི་བརྗོད་བྱ་དང་ཡིད་བརྙན་ཡིན་ལ། ལར“ཉི་མ”དང“གླག་རྒོད”
ལྟ་བུའི་ཕོ་གཤིས་ཅན་གྱི་ཆོས་འབྱུང་ཡང་། “ཉི་མ”དེ་ཡང་ཡང་ན“རྒོངས་
ཀའི་ཉི་ཟེར”ཡང་ན་ནི“ཆུ་ངོས་སུ་ལམ་ལམ་འཚེར་བའི་འོད་ཟེར”ཡིན་པ་ལས།
ཚ་གདུག་ཅན་གྱི་ཉི་ཟེར་ནི་ཤིན་ཏུ་ཉུང༌། “གླག་རྒོད”དེ་ཡང་དམར་དྲི་བྲོ་བ་
ཞིག་མ་ཡིན་པར“རང་དབང་གི་གཤོག་འགྱུར་རྩེན”པ་ཅན་ཉིད་ཡིན།
《སྐྱ་
རེངས་ ལྷ་མོའི་འབོད་བརྡའ》དེ་སྤྱིར“ས་འཛིན་སྤོ་རུ་ཀི་ལྡིར་གྱིས་ལ་རི་ལུང་
གཉིད་ལས་དཀྲོགས་ཤིག་ཀྱེ”ཞེས་གཉིད་དཀྲོགས་བྱེད་ཅིག་དང་། 《གླུ་ཞིག་
ལོངས་དང་ན་ཟླ་ཚོ》དེའང“དུང་ཞེན་རྦ་རུ་འཕྱོ་བ”དང“ལང་ཚོའི་རེ་འབོད་
སྒྲོག”པར་སྐུལ་བའི་ཕོ་གཤིས་ཀྱིས་ཕྱུག་པ་ཞིག་ཡིན་ནི་ཡིན་ཀྱང་། དེའང་ཞི་
112



ལྷ་རྒྱལ་ཚེ་རིང་།
ན
རྒྱས་དབང་དྲག་བཞི་ལས་དྲག་པོ་དང་དབང་གི་སྒོ་ནས་བསྐུལ་བ་ཞིག་མ་ཡིན་
པར་ཞི་བས་སམ་ཡང་ན་རྒྱས་པའི་སྒོས་བསྐུལ་བ་ཞིག་གོ ། མདོར་ན།
ལྷོད་འཇམ་བག་ཕེབས་དཔེར་ན་ཕོ་མོའི་བརྩེ་དུང་ལྟ་བུར་མ་ཟད། རི་སྒུལ་ཆུ་
དཀྲུགས་ ལྟ་བུའི “དྲག་བརྗིད”ཀྱི་ལས་ཀྱང་ཁོས་ངང་རྒྱུད་རིང་པོའི་སྒོ་ནས་
མཚོན་པར་བྱས་ཡོད་པས། ཁོའི “གཏོར་བཤིག་དྲག་སྐུལ”དེ་སྐྱེས་པ་སྟག་
ཤར་མང་པོས་སྒྲུབ་པ་ཞིག་མ་ཡིན་པར། སྐྱེས་མ་བརྩོན་ལྡན་མང་པོས་སྒྲུབ་པ་
ཞིག་རེད། མཐར་ཐུག་གི་འབྲས་བུའི་ཆ་ནས་ངས་བསམ་ན་འདྲ་འདྲ་རེད།
དཔེར་ན་དེང་གི་གོ་སླའི་ གླུ་དབྱངས་ཀྱིས་བརྗོད་བྱ་རྒྱ་ཆེན་པོ་གླུ་རུ་ལེན་པ་
བཞིན་ནོ། །
གསུམ་དུ་ན། འཆར་ཡན་དང་མཉེས་གཤིན་གྱི་ཁྱད་ཆོས་བཟོ་བྱེད་
གཞན་ཞིག་ནི་ཁོའི་སྙན་རྩོམ་གྱི་སྒྲིག་གཞིའོ། །
སྐབས་འདིར་སྒྲིག་གཞི་ཟེར་བ་སྤྱིར་མིང་དང་མིང་གི་བར་དང་། ཚིག་
དང་ཚིག་གི་བར་དང་ཡིད་བརྙན་དང་ཡིད་བརྙན་བར་གྱི་འབྲེལ་བས་གྲུབ་པའི་
ཚེགས་དམ་མིན་དེ་ལ་གོ་བ་ཡིན། བོད་སྲོལ་རྒྱུན་གྱི་སྙན་ངག་ལ་མཚོན་ན།
རྡོ་སྦིས་དགེ་བཤེས་ཀྱི་སྙན་རྩོམ་ལྟ་བུ་ནི་སྒྲིག་གཞི་དམ་པ་ཅན་དང༌། སྒོས་
སྟེང་བློ་བཟང་དཔལ་ལྡན་གྱི་སྙན་རྩོམ་ལྟ་བུ་ནི་ སྒྲིག་གཞི་ལྷོད་པ་ཅན་དང༌།
དམངས་གཞས་ལྟ་བུ་ནི་ཤིན་ཏུ་ལྷོད་པ་ཅན་ཡིན། 《སྐྱ་རེངས་ལྷ་མོའི་འབོད་
བརྡའ》འདིའི་རྩོམ་གྱི་སྒྲིག་གཞི་ལྷོད་པ་ཅན་དུ་གནས་ཡོད་པ་ང་ཚོས་གསལ་
བོར་མཐོང་ཐུབ། ཁོའི་སྙན་རྩོམ་གྱི་མིང་ཚིག་སོ་སོའི་བར་གྱི་འབྲེལ་བ་དེ་དེང་
གི་སྙན་རྩོམ་ཕལ་ཆེ་བ་ལྟར་བརྡ་སྤྲོད་ཀྱི་གཏན་ཚིགས་འབྲེལ་བ་གཏན་ནས་བོར་
བ་ལྟ་བུ་མ་ཡིན་ལ། ཡིད་བརྙན་དང་ཡིད་བརྙན་བར་གྱི་མཆོང་ལྡིང་ཡ
་ལྡིང་ཡང་ཤིན་
ཏུ་ཐལ་ཆེ་བ་ཐ་ན་མཆོང་ལྡིང་གི་རྗེས་ཤུལ་ཙམ་ཡང་མེད་པ་ལྟ་བུ་མ་ཡིན་པར།
དེ་ནི་ནང་གནས་ཀྱི་འབྲེལ་བས་ཕན་ཚུན་སྦྲེལ་ཡོད་ལ། ཡིད་བརྙན་ཐམས་
113



ནགས་ཀློང་ཁུ་བྱུག་འདུ་གནས།
ཅད་པོར་ཞེན་དོན་ལྷུག་པོ་ ཅན་གྱི་རྩིབས་ལྡན་པ (ཥྛ 4 ) ཡིན་པར་མ་ཟད།
མིང་ཚིག་སོ་སོའི་བར་གྱི་བརྡ་སྤྲོད་ཀྱི་གཏན་ཚིགས་འབྲེལ་བའང་གཏན་ནས་
ཡལ་བ་ཞིག་མ་ཡིན། དེ་ཡང《མེ་ལོང་མས》“བརྗིད་པ་ཚིག་སྡུད་མང་པོ་
ཉིད”ཅེས་ཚིག་སྡུད་མང་པོ་ཡོད་པས་རྩོམ་གཤིས་བརྗོད་པ་ཅན་དུ་འགྱུར་བའི་
རྩོམ་རིག་གི་རྩ་བའི་ཁྱད་ཆོས་ཤིག་བསྟན་ཡོད་པ་ལྟར། ཁོའི་སྙན་ངག་ལ་ཚིག་
སྡུད་ཉུང་བས་ཁོ་ལ་བརྗིད་པའི་རྩོམ་གཤིས་མི་འགྲུབ་པར་ཐག་བཅད་ཡོད་པ་
རེད། བརྗིད་པ་མ་ཡིན་པས་རྩོམ་དེ་དེ་ལས་ལྡོག་པའི་ ལྷོད་པའ མ་མཉེན་
འཇམ་ ཅན་དུ་འགྱུར་བར་ཟད། སྒྲིག་གཞིའི་ སྟེང་ གི་ ཁྱད་ཆོས་འདི་དང་།
གཉིས་པ་བརྗོད་བྱའམ་ཡིད་བརྙན་ལ་ཞི་འཇམ་གྱི་ཁྱད་ཆོས་ཡོད་པ་དེ་དང༌།
དང་བོ་དབྱངས་འགྲོས་ལ་ངང་རྒྱུད་རིང་པོའི་ཁྱད་ཆོས་ཡོད་ པ་འདི་གསུམ་་
གཅིག་ཏུ་སྦྲེལ་བ་ལས་ཁོའི་སྙན་ངག་ལ་ཕོ་གཤིས་ཀྱི་མཛེས་པས་དབེན་ཏེ་མོ་
གཤིས་ཀྱི་མཛེས་པས་ཕྱུག་པའི་ཁྱད་རྟགས་མངོན་པར་གྲུབ་མཛད་པ་ཡིན།
དེའི་སྟེང་ཇི་སྐད་དུ“སྣང་བ་དཔེ་རུ་ཤར་བ་ཡི། ། རྣལ་འབྱོར་དེ་ལ་
གདམས་ངག་མང་། ། ནགས་ཀླུང་སྟུག་པོའི་དོ་ར་རུ། ། ཤིང་ལོ་ཕུང་བོ་ཟད་
པ་མེད། །”ཅེས་པ་ལྟར། ཁོས་རང་གི་མཐོང་ཡུལ་དུ་གྱུར་པའི་རྩྭ་ཆུ་ཤིང་
གསུམ་དང་། མེ་ཆུ་རླུང་གསུམ། ཉི་ཟླ་སྐར་གསུམ། རྟ་ནོར་ལུག་གསུམ།
དབྱར་དགུན་སྟོན་དཔྱིད། ས་རྡོ་རི་བྲག་སོགས་ཐམས་ཅད་པོ་སྙན་ངག་ཏུ་
འདྲེན་ལ། ཐམས་ཅད་པོའི་སྟེང་རྩོམ་པ་པོའི་ཞེན་དོན་ལྷུག་པོར་ཞུགས་པ་
བགྱིས་ཤིང་། ཐམས་ཅད་པོ་མཛེས་པའི་ཆོས་སུ་བྱེད་པའི་བགྱི་བ་འདིས་མོ་
གཤིས་ ཀྱི་ མཛེས་ པའི་ སྟེང་ ལ་ འཆར་ ཡན་ གྱི་ མཛེས་ པ་ བསྣན་ པར་བྱས་ ཏེ།
ཁོའི་སྙན་ངག་གི་འཆར་ཡན་གྱི་མཛེས་པའི་ཁྱད་ཆོས་དེ་གྲུབ་པར་མཛད་ཡོད།
དེང་སྐབས་ཀྱི་བོད་ཀྱི་སྙན་ངག་དང་སྙན་ངག་པ་ཐམས་ཅད་ཀྱིས་སྒྲིག་
གཞི་དམ་པའི་ལམ་བུར་སྙེགས་ཏེ་སྙན་ངག་རང་ཀོ་གྱོང་སྐམ་པོ་ལྟར་གྱུར་ཡོད་
114



ལྷ་རྒྱལ་ཚེ་རིང་།
པ་དང༌། ཡིད་བརྙན་དང་མཚོན་དོན་གྱི་ཆོས་ལ་མདངས་མེད་སྐྱ་ཤུར་བའི་
ཉམས་ཀྱིས་སྙན་ངག་རང་རྡུལ་རླུང་འཚུབ་འདྲར་གྱུར་པ་དང་། སྙན་ངག་གི་
རོལ་དབྱངས་ཀྱི་ཉམས་ཤོར་ཏེ་སྙན་ངག་རང་སྟ་རེས་བཟོས་འདྲ་ལ་ལྷུག་པ་ཅན་
དུ་ཀློག་དགོས་པའི་སྣང་ཚུལ་གྱིས་ཁྱབ་ཡོད་པའི་སྐབས་འདིར། 《སྐྱ་རེངས་
ལྷ་མོའི་འབོད་བརྡའ》འདིས་དངོས་གནས་ང་ཚོ་ལ་དབྱུགས་དབྱུང་ཅུང་ཟད་
མཛད་དེ། འདུ་འཛིའི་ཀློང་ནས་ཐར་ཏེ་དབེན་སུལ་དུ་སླེབས་པ་དང་འདྲ་ལ།
རླུང་འཚུབ་ལས་ཐར་ཏེ་ཁང་བཟང་དུ་སླེབས་འདྲ་དང་། བྱེ་ཐང་ལས་སྤང་
ལྗོངས་སུ་ཐོན་འདྲའི་སྣང་བ་སྦྱིན་ཡོད། 《སྐྱ་རེངས་ལྷ་མོའི་འབོད་བརྡའི》
ཁྲོད་ནས་ང་ཚོས་རང་སེམས་ལྷོད་ལ་ཕབ་སྟེ་སྒྱུ་རྩལ་གྱི་མྱོང་བའི་ཁྲོད་ཤ་ཅུང་
ཟད་ལྷོད་པས་ཆོག ཉིན་གྱི་ཙག་ཙིག་བྱ་བའི་སུན་སྣང་གིས་རང་རྒྱུད་་་་
བསྡམས་པའང་འདིའི་ཁྲོད་ནས་ཅུང་ཟད་ལྷོད་པས་ཆོག
ཁོའི་སྙན་ངག་གི་མཉེས་གཤིན་གྱི་ཆ་དང་འཆར་ཡན་གྱི་ངང་ཚུལ་འདི་
ངང་རྒྱུད་རིང་པོའི་དབྱངས་འགྲོས(ཚིགས་སུ་གཅོད་སྟངས)དང་ཞི་འཇམ་གྱི་
ཡིད་བརྙན་དང་སྒྲིག་གཞི་ལྷོད་པ་གསུམ་ལས་བྱུང་བ་གོང་ལྟར་ཡིན་ལ། ཁྱད་
ཆོས་འདི་དག་ནི་གཙོ་བོ་ཁོས་བོད་སྲོལ་རྒྱུན་གྱི་མཛེས་དཔྱོད་ལྟ་བ་དང་སྲོལ་
རྒྱུན་གྱི་སྙན་ངག་ལས་སྔོག་འདོན་བྱས་པའི་རྩལ་ལས་ཐོན་པ་ཞིག་ཡིན་པར་གོར་
མ་ཆག
སྤྱིར་བོད་རང་གི་མཛེས་དཔྱོད་ཁྱད་ཆོས་དེ་ཞི་དྲག་གཉིས་ལས་ཞི་བའི་
སྟེང་ན་ཡོད་པ་ཞིག་ཡིན། གདོད་མའི་གཞི་ལས་བྱུང་ཞིང་གཉུག་མའི་རང་
ཆས་རྫོགས་པའི་བོད་ཀྱི་དམངས་གླུར་མཚོན་ན། ལེན་མཁན་པའི་སྐད་ཇི་
ལྟར་མཐོ་བའམ་ཇི་ལྟར་འཛེར་ཡང་ནང་སྙིང་དམ་པ་དེ་འཛིན་པ་ཡོངས་སུ་བྲལ་
བའི་ལྷོད་བག་གི་ཆ་དེ་ཡིན། དེ་ནི་བདག་འཛིན་པའམ་བདག་གི་འཛིན་པ་
ཚད་ཆེན་པོའི་སྟེང་ནས་ཡལ་བར་བོར་བ་ལས་བྱུང་བའི་སེམས་གཏིང་གི་
ཚ
115



ནགས་ཀློང་ཁུ་བྱུག་འདུ་གནས།
དབྱངས་ཤིག་ཡིན། འདི་ན་ད་ལྟའི་དེང་རབས་པའི་གླུ་དབྱངས་ལྟ་བུའི “ཁྱོད
ཤི་ང་གསོན”གྱི་འཛིན་པ་ལྟ་བུའི་ཤུལ་ཙམ་མེད། དེ་བཞིན་བོད་སྲོལ་རྒྱུན་གྱི་
སྙན་ངག་ལ་མཚོན་ནའང་། སྲོལ་རྒྱུན་སྙན་ངག་གི་རྩ་བའི་རང་གཤིས་དེ་ཚིག་
གི་མཛེས་པ་ལྷུར་ལེན་པའི་སྟེང་ན་ཡོད། ཚིག་དེ་སྙན་པར་བྱ་བའམ་རྒྱན་གྱིས་
བརྒྱན་པར་བྱ་བ་གཙོ་བོ་ཡིན། ལྷ་རྒྱལ་ཚེ་རིང་གི་སྙན་ངག་ལའང་ཚིག་རྒྱན་
གྱིས་བརྒྱན་པའི“ཁྱད་ཆོས་མངོན་གསལ་དུ་ཡོད། ཁོའི་སྙན་རྩོམ་དུ་གཞན་གྱི་
སྙན་གསར་དུ་བཀོལ་མི་སྲིད་པའི་སྲོལ་རྒྱུན་སྙན་ངག་གི་མིང་གི་སྦྱོར་བ“ལྡིང་
ཁང”ཟེར་བའམ། “ཉིན་བྱེད་ཀྱི་འོད་ཟེར་ལ་འཐུང་བཞིན”ཟེར་བའམ།
ཐ་ན“ཆུ་སྲིན་རྒྱལ་མཚན”ལྟ་བུའི་མིང་གི་མངོན་བརྗོད་ཀྱང་འགའ་ཤས་བྱུང་
ཡོད་པ་འདི་དག་ལས་སྲོལ་རྒྱུན་སྙན་ངག་གི་རྗེས་ཤུལ་གསལ་བོར་མངོན་ཡོད་པ་
མཚོན་ཐུབ། ཚིགས་སུ་གཅོད་སྟངས་ལ་གོང་ནས་བསྟན་པ་ལྟར་རང་མོས་
པའི་ཚིགས་སུ་བཅད་པ་ལའང་སྲོལ་རྒྱུན་གྱི་ཚིགས་སུ་གཅོད་སྟངས་ཀྱི་ཤན་ཡོད་
པ་དང་། དེ་ལས་གཞན་དམངས་གླུའི “བསྐོར་རྒྱན”གྱི་རྣམ་པ་ཅན་ཡང་མི་
ཉུང་བ་ཡོད་པ་དཔེར་ན《 ཁྱོད་ལ་བརྗོད་འདོད་ཀྱི་འོད་ལམ་ལམ་གྱི་སྐད་ཆ་དེ》
དང《དེ་ནི་ཁྱོད་ཡིན་ནམ》ལྟ་བུ་སོགས། སྒྲིག་གཞི་ལྷོད་པ་དེ་ཡང་དོན་གྱིས་
དམངས་གླུ་དང་འདྲ་ས་ཡིན་ནོ། །
ཁོས་དེ་ལྟར་སྙན་ངག་གི་ཁ་གཏོད་ཡུལ་དང༌། རྣམ་པར་རྟོག་སྟངས།
འབྲི་ཐབས་སོགས་རྩ་བའི་སྟེང་ནས་སྙན་ངག་གསར་བར་རྐང་བ་བཙུགས་ཤིང༌།
རྗོད་བྱེད་དང་སྒྲིག་གཞི་དབྱངས་འགྲོས་སོགས་རྣམ་པའི་སྟེང་ནས་སྲོལ་རྒྱུན་
སྙན་ངག་དང་ཉེ་བར་བཏུད་དེ། སྙན་ངག་གསར་རྙིང་གཉིས་པོ་འདིར་ཟུང་
འཇུག་ལེགས་པར་མཛད་ཡོད། དེང་གི་སྙན་ངག་གསར་བ་འགའ་ཞིག་ལྟ་
བུའི་བགྲོད་པ་ཐལ་ཆེ་སྟེ་ང་ཚོའི་མྱོང་རོལ་གྱི་གོམས་གཤིས་ལས་ཆེས་ཆེར་འདས་
པའི་སྐྱོན་དུ་མ་ལྷུང་། མི་རིགས་ཤིག་གི་སྙན་ངག་གི་འཕེལ་རྒྱས་ལ་མཚོན་ན་
116



ལྷ་རྒྱལ་ཚེ་རིང༌།
སྲོལ་རྒྱུན་ལ་སྔོག་འདོན་གྱིས་མུ་མཐུད་གསར་བཏོད་དགོས་པ་སྙན་ངག་འཕེལ་
རྒྱས་ཀྱི་བགྲོད་ལམ་ཉག་གཅིག་ཡིན་པ་བཞིན། 《 སྐྱ་རེངས་ལྷ་མོའི་འབོད་
བརྡའ》འདི་སྙན་ངག་པ་ལྷ་རྒྱལ་ཚེ་རིང་ཁོང་གིས་སྙན་ངག་གསར་རྙིང་གཉིས་
ཀྱི་ཟུང་འཇུག་གི་ཐབས་ལ་འཚོལ་སྙེག་བགྱིས་པ་ཞིག་ཡིན་པས་དོན་སྙིང་ཆེན་པོ་
ལྡན་པ་རེད།
117.



ནགས་ཀློང་ཁུ་བྱུག་འདུ་གནས།
གྲོགས་པོ་ཁོང་རེ་གླེང་ན།
ཆས་པ་རྟ་མགྲིན་ཚེ་རིང༌།
ན
ལྷ་རྒྱལ་ཚེ་རིང་ཟེར་བའི་མིང་དེ་བདག་གིས་དེ་སྔ་སློབ་འབྲིང་དུ་སློབ་
གཉེར་བྱེད་དུས་ནས་བཟུང་དུས་དེབ་དང་ཚགས་པར་ལས་མཐོང་མྱོང་མོད།
འོན་ཏེ་དངོས་སུ་ངོ་ཤེས་སུ་གྱུར་པ་ནི 1992ལོའི་དགུན་ཁ་སྟེ། ངེད་གཉིས་
ཁོའི་སྙན་རྩོམ《དགུན་གྱི་མནོ་བསམ》ཁྲོད་ཆེས་ཐོག་མར་གྲོགས་སུ་བསྒྲིགས་པ་
ཡིན།
རྩོམ་པ་པོ་དང་རྩོམ་སྒྲིག་མཁན་གྱི་འབྲེལ་བའི་རྐྱེན་ནམ་ཡང་ན་ལས་
དབང་གིས་བཀོད་སྒྲིག་བྱས་པའམ། གང་ལྟར་ཀྱང་ངེད་གཉིས་ ཕན་ཚུན་
འགྲོགས་ཤིང་མཐུན་པར་གྱུར་པ་དང་། ང་རང་ཁོའི་རྩོམ་མི་ཉུང་བ་ཞིག་གི་
ཀློག་མཁན་དང་པོར་གྱུར་ཅིང་། རྐྱེན་སྣ་ཚོགས་ཀྱི་དབང་གིས་དགོས་པ་མེད་
པའི་བདག་གི“འདྲེ་ལག”ཀྱང་ཁོའི་རྩོམ་ཁྲོད་དུ་བསྲིངས་དགོས་བྱུང༌། ཁོའི་
སྣེ་ཁྲིད་ལས་གཙོས་གྲོང་ཁྱེར་གྱི “མི་འཁྱམ”འགས་གྲུབ་པའི་ང་ཚོའི “ དཔུང་
ཁག་ཆུང་ཆུང”དེ་“དབུ་བརྙེས”པ་དང་། ང་ཚོས་ཆང་དྲི་འཐུལ་བའི་ཟ་ཁང་
མང་པོ“ཞབས་ཀྱིས་བཅགས”ཏེ། སྙན་ངག་དང་བུད་མེད་བདུད་རྩི་དང་
ཕུགས་འདུན་གླེང་ནས་མཚན་མོ་རེ་རེ་ཕར་ལ་བསྐྱལ་ཞིང་ཞོགས་པའི་སྐྱ་རེངས་
ཚུར་ལ་བསུས།
ཁོ་ནི་མི་རྩེད་དགའ་ཆེ་ཞིང་འགྲོགས་ན་མཐུན་པ་དང་གཞུང་རྒྱུད་དྲང་
118



ལྷ་རྒྱལ་ཚེ་རིང༌།
ཞིང་ཁ་ཁོག་མེད་པར་བཤད་ཕོད་པ་ཞིག་སྟེ། “བཟི་རྒྱུར”སྐྲག་ཅིང“རང་ཁ་
རང་གིས་སྡོམ་པའི”མི་དེ་དག་དང་གཏན་ནས་མི་འདྲ། ཁོ་ལ་སྨྲ་བརྗོད་དག་
ཅིང་གཟེངས་མཐོ་བའི་སྐད་གདངས་ཤིག་ཡོད་དེ། མི་ཚོགས་འཛོམས་སར་
གླུ་ལེན་པའམ་རང་ཉིད་ཀྱི་སྙན་ངག་གྱེར་འདོན་བྱེད་པར་སྤྲོ་ཞིང་། ཞབས་བྲོ་
ལྡིང་བར་དེ་བས་དགའ། ཁོའི་ཤེས་ཚོར་རྣོ་བའི་འདྲེན་བྱེད་ཀྱི་ལྕགས་ཀྱུས་
བུད་མེད་མང་པོ་ཀུན་ནས་བཟུང་པའམ། ཡང་ན་ཁོ་རང་ཐོག་མ་ཉིད་ནས
“བུད་མེད་ཀྱི་འཇིག་རྟེན”ལ་རྒྱུས་མངའ་དང་བྱང་ཆ་ཆེ་བ་གང་ཡིན་པ་མི་ཤེས་
ཀྱང་། ཁོའི་སྙན་རྩོམ་མང་པོར་བུད་མེད་ཞིབ་འབྲི་བྱས་པ་ཧ་ཅང་མང་བས།
དེ་སྔ་ཀློག་མཁན་བགྲེས་སོང་ཞིག་གི་ངག་ནས“བུད་མེད་བྲིས་ན་ལྷ་རྒྱལ་ཚེ་རིང་
ལ་དོ་མཁན་མི་འདུག”ཟེར་བ་བདག་གིས་ཐོས། (དེ་ནི་ཁོའི་བརྩམས་ཆོས་ལ་
ཚད་མཐོའི་གདེང་འཇོག་ཞིག་གམ་ཡང་ན་ཁོ་ལ་སུན་སྣང་བཟོས་ཡོད་ཚོད་འདུག)
ཉིན་ཞིག་ང་ཚོའི “དཔུང་ཁག་ཆུང་ཆུང”དེ་ཆང་ཁང་ཆུང་ཆུང་ཞིག་ཏུ་
འཛོམས་པ་ལ། ཁོས་ཁ་བརྡའི་ཞོར་དུ་རང་ཉིད་ཀྱི་འདུན་པ་ལྷུག་པོར་གླེང་།
“མི་ཚེ་འདིར་སྙན་རྩོམ་དང་སྒྲུང་གཏམ། ལྷུག་རྩོམ། དཔྱད་རྩོམ་གཅེས་
བཏུས་ཀྱི་དཔེ་དེབ་འགའ་པར་སྐྲུན་ཐུབ་ན་དེས་ཆོག་པ་ཡིན”ཟེར། ང་ཚོས་
ཁོ་ལ་“ ཁྱོད་ནི་ཧམ་པ་ཆེ་བ་ལ། ཁྱོད་ཀྱིས་བོད་གངས་ཅན་གྱི་གསར་རྩོམ་
འགན་གཙང་ལེན་བྱེད་འདོད་པ་མིན་ནམ” ཞེས་ཀུ་རེ་རྩེས། ཉིན་དེར་ང་ཚོ་
ཚང་མ “བདུད་རྩི་སྒྲོལ་མའི”བསླུ་བྲིད་ཀྱིས་ཀུན་ནས“བཟི་བ” དང་། མི་
རིགས་ ཀྱི་ ལས་ དབང༌ གླེང་ གིན་ གླེང་ གིན་ ཡོངས་ སུ “ སྨྱོས”། འོན་ ཏེ།
གསར་རྩོམ་གྱི་ཐད་ནས་ཁོ་ནམ་ཡང“བཟི”མི་སྲིད་ཅིང་། ང་ཚོར་ཡང་ནས་
ཡང་དུ“རྩོམ་ཡིག་འབྲི་བར་གཟབ་ནན་བྱ་དགོས”ཞེས་བཤད་པ་དང༌། ད་
ལྟའི་རྩོམ་
་མཁན་ བཟི་བོ”དེ་ཚོ་དང་གཏན་ནས་མི་འདྲ། བདག་གིས་ནམ་
ཡང་ང་ཚོའི“དཔུང་ཁག་ཆུང་ཆུང”འདིར“བཟི་བོ”དྭངས་མ་ཞིག་དང་གྲོགས་
119



ནགས་ཀློང་ཁུ་བྱུག་འདུ་གནས།
པོ་བློས་ཐུབ་གཅིག་ཡོད་པར་ང་རྒྱལ་བྱེད་ཀྱིན་ཡོད།
ཆུང་མ་དང་བུ་མོ་བཅས་བཟའ་མི་གསུམ་གྱིས་ཁོའི་ཁྱིམ་ཚང་ཆུང་ཆུང་དེ་
གྲུབ་ཅིང་། ཁོས་བྲིས་པའི་གླུ་ཚིག་ཆུང་མས་དབྱངས་རྟར་དྲངས་ཏེ་ཟློས་གར་
ཁང་གི་གར་སྟེགས་སྟེང་སྙན་པོར་བླངས་མྱོང་བ་དང༌། ཁོའི་སློབ་སྟོན་ལ་
བརྟེན། བུ་མོའང“རི་མོ་བ་ཆུང་ཆུང”དུ་གྱུར་ཏེ་ཞིང་ཆེན་རིམ་པའི་རི་མོ་
འགྲན་སྡུར་ཁྲོད་གཟེངས་བསྟོད་བྱ་དགའ་འང་བླངས་མྱོང་། ངོ་མ། ཁོའི་
ཁྱིམ་གང་བོ་སྒྱུ་རྩལ་ལ་དུངས་པ་ཤ་སྟག་སྟེ། དེའི་ཕྱོགས་ནས་བསམ་ན་ཁོས
《མཚོ་བྱུང་ལྷ་མོ་ལས་རིན་ཆེན་རྒྱུད་མངས་གཡར་རྗེས》སམ་ཡང་ན་ངག་དབང་
ལྷ་མོའི“ལྟག་སྒོར”འཛུལ་བའམ། གང་ལྟར་ཁོ་ལ“གདམས་ངག”ཁྱད་པར་
བ་ཞིག་ཡོད་ཁོ་ཐག་རེད།
ལྷ་རྒྱལ་ཚེ་རིང་དང་འགྲོགས་པའི་རྟེན་འབྲེལ་འགྲིག་ནས་བགྲང་བྱ་དྲུག་
བདུན་ཙམ་འདས། ཁོའི་ལྷན་སྐྱེས་ཀྱི་ཤེས་རབ་དང་སྤོབས་པས་བདག་གི་ང་
རྒྱལ་བཅོམ་པ་དང་བདག་གི་ཐོས་རྒྱ་བསྐྱེད། དུས་ཡུན་ཐུང་ཐུང་འདི་འདྲའི་
ནང་དུ། ཁོས “ གངས་ ཅན་ བུམ་ པའི” རྟགས་མ་ བླངས་ ཏེ་ ཐོན་ པ་ དང་།
《སྐྱ་རེངས་ལྷ་མོའི་འབོད་བརྡའ》ཉི་མ་གཞོན་ནུར་བསུ་མར་བཏང༌། དེའི་
ཐད་ནས་ཁོ་ནི་སྔོན་སྐྱོད་པ་ཞིག་སྟེ། ངེད་གཉིས་ཀྱི་བར་དུ་ལེ་དབར་འགའ་
ཡོད་པས། བདག་གིས་ནམ་ཡང་ཁོ་ལ་སློབ་སྦྱོང་དང་ཡིད་སྨོན་བགྱིད།
ཁོའི་སྙན་རྩོམ་ལ་བལྟས་ན། 《ཕངས་པའི་མཆི་མ་དབང་མེད་བཞུར》
ཞེས་པ་ནས་བསམ་བློར་འགྱུར་ལྡོག་བྱུང་ཞིང་མི་རིགས་ལ་སེམས་ཁྲལ་བྱེད་ཀྱིན་
གཏན་འདུན་ལ་བསྙེགས། དེ་ནས་བཟུང་ཁོས་རྩོམ་འབྲི་བའི་དམིགས་ཡུལ་
དང་ རང་གི་འགན་འཁྲི་ཡོངས་སུ་ཤེས་རྟོགས་བྱུང་བ་དང༌། གུ་དོག་པའི
“བསྟོད་ཚོགས”ཀྱི་སྦུབས་རྒྱ་ལས་སྨྱུག་རྩེ་ཐོག་མར་དགའ་སྐྱོ་ཆགས་སྡང་གི་
དངོས་ཡོད་འཚོ་བར་བསྒྱུར་ཅིང་། སྙིང་གཏམ་ཡོད་ཀྱང་བཤད་མི་ཕོད་པ་
རྩེ་
120



༧
ལྷ་རྒྱལ་ཚེ་རིང་།
དང་མིག་ཆུ་མཆིས་ཀྱང་བཞུར་མི་ཕོད་པའི་ལས་དབང་ལ་བསམ་གཞིག་བྱེད་
འགོ་བརྩམས་ཏེ། “བརྗོད་འདོད་པ་ཞིག་བློས་ཐུབ་རྣམས་ལ་ལྷུག་པོར་སྨྲས་
པ་དང་། ལེན་འདོད་པ་ཞིག་བརྩེ་བ་ཆེན་པོས་གསེང་མཐོར་བླངས”སོ། །
ཕྱིས་སུ་བརྩམས་པའི་སྙན་རྩོམ་རིང་མོ《 སྐྱ་རེངས་ལྷ་མོའི་འབོད་བརྡའ》
ནི་ཁོའི་སྙན་རྩོམ་ཡོངས་ལས་བསམ་བློ་དང་སྒྱུ་རྩལ་གང་ནས་དཔྱད་ཀྱང་ཆེས་
ཡང་རྩེར་ཕྱིན་པར་སྣང་ལ།
བདག་གིས་སྙན་རྩོམ་དེ་རུ་ཁོའི་བརྗོད་འདོད་ཀྱི་
སྐད་ཆ་མ་ལུས་བཤད་ཚར་བར་འདོད་མོད། འོན་ཀྱང་། ཁོའི་འབྱུང་
འགྱུར་གྱི་འཚོ་བའི་ཁོར་ཡུག་དང་བསམ་བློའི་འགྱུར་བ་དང་བསྟུན་ཏེ། དེ་
ལས་བླ་ན་འཕགས་པའི་སྙན་རྩོམ་འབྱུང་ནའང་ཐང་སྙམ་མོ། །
1998ལོའི་ཟླ11པར་གཙོས་སུ་བྲིས།
：
་
121
་
：
་



སྐྱབས་ཆེན་བདེ་གྲོལ།
སྐྱབས་ཆེན་བདེ་གྲོལ།
ངོ་སྤྲོད་མདོར་བསྡུས།
སྐྱབས་ཆེན་བདེ་གྲོལ་ལགས་ནི། 1977ལོའི་ཟླ་བཞི་བར་ཀན་སུའུ་རྨ་
ཆུ་རྫོང་ཆུ་ཁ་མ་ཞང་དུ་སྐྱེས། སྔ་ཕྱིར་རྨ་ཆུ་རྫོང་ཆུ་ཁ་མ་སློབ་ཆུང་དང་རྨ་ཆུ་
རྫོང་བོད་རིགས་སློབ་འབྲིང༌། ཀན་ལྷོ་བོད་རིགས་འབྲིང་རིམ་ཆེད་གཉེར་
སློབ་གྲྭ་བཅས་ནས་སློབ་མཐར་ཕྱིན་ཅིང་ད་ལྟ་རྨ་ཆུ་རྫོང་བོད་རིགས་སློབ་འབྲིང་
དུ་དགེ་རྒན་བྱས་ཡོད། རང་ལོ་བཅུ་གཉིས་ནས་བཟུང་ད་ལྟའི་བར་རྩོམ་ཡིག་
ཆིག་སྟོང་དྲུག་བརྒྱ་ལྷག་བྲིས་ལ་དེ་དག་ལས་སྒྲུང་གཏམ་དང་སྙན་ངག་ལྷུག་རྩོམ་
སོགས་བརྩམས་ཆོས་དྲུག་ཅུ་ ལྷག《 བོད་ཀྱི་རྩོམ་རིག་སྒྱུ་རྩལ》དང《མཚོ་སྔོན་
བོད་ཡིག་གསར་འགྱུར》《 སྦྲང་ཆར》སོགས་དུས་དེབ་དང་ཚགས་པར་དུ་་་
བཀོད། 《ཀན་ལྷོ་གསར་འགྱུར》གྱི་ཕུལ་བྱུང་འཕྲིན་གཏོང་མཁན་སོགས་བྱ་
དགའ་འགའ་ཡང་ཐོབ་མྱོང༌། 1998ལོར་སྙན་ངག་དེབ་ཆུང《མི་ཁོམ་པའི་
གནས་དང་དེའི་བདག་པོ》ཞེས་པ་ཀན་སུའུ་མི་རིགས་དཔེ་སྐྲུན་ཁང་གིས་པར་
དུ་བསྐྲུན། ཁོའི་སྒྲུང་གཏམ་ཕྱོགས་བསྒྲིགས་པེ་ཅིན་མི་རིགས་དཔེ་སྐྲུན་ཁང་
དུ་པར་བཞིན་ཡོད་དོ། །
123



ནགས་ཀློང་ཁུ་བྱུག་འདུ་གནས།
རང་གི་གསར་རྩོམ་དང་འབྲེལ་བའི་གཏམ་ཐུང་ཐུང་།
སྐྱབས་ཆེན་བདེ་གྲོལ།
ཉིན་ཞིག་ གི་ཕྱི་དྲོར། གཤིས་རྒྱུད་འཇམ་ཞིང་ངང་རྒྱུད་རིང་བའི་་
འབྲོག་མོ་ཞིག་འདབ་ཁ་རླུང་གིས་རལ་བའི་སྦྲ་ཆུང་ཞིག་ནས་ཐེངས་འགར་དྲན་
མེད་དུ་བརྒྱལ་ཞིང་། དེའི་རྗེས་སུ་གཉོམ་ལ་ཕྲ་བའི་ངུ་སྐད་ཅིག་གིས་སྦྲ་ཆུང་
ཕྱི་རོལ་གྱི་མེ་ཏོག་དང་རྩྭ་ལྗང་ཡང་བརླན་པར་གྱུར། ངུ་སྐད་དེ་ནི་ཕྲན་གྱིས་
འཇིག་རྟེན་འདིར་ཆེས་ཐོག་མར་ཕུལ་བའི་ལེགས་སྐྱེས་སུ་བརྩི་རུང་།
དེ་ནས་བརྩིས་ཏེ་མི་ལོ་ཉེར་གཅིག་འགོར་བའི་ད་ལྟའི་དུས་སུའང་ཕྲན་གྱི་
ཡིད་ངོས་ནས་ཡལ་ཐབས་མེད་པ་ནི་སྦྲ་ཆུང་དེ་དང་འབྲོག་མོ་དེའི་སྣང་བརྙན་
ཡིན་ལ། ལྷག་པར་དུ་བྱིས་པའི་དུས་ཀྱི་རྩེད་ར་ཆུང་ཆུང་དེ་ཆར་དང་ཆུ་ཡིས་
འཇིག་པ་དྲན་ཚེ་ཤོག་ཧྲུལ་མང་པོའི་བར་གསེང་དུ་འཚངས་པའི་ རང་གི་
བརྩམས་ཆོས་དག་ལའང་སྣོམ་རུང་བའི་དྲི་མ་ཞིག་དང་བརྗོད་ཆོག་པའི་རིན་
ཐང་ཞིག་མེད་པ་གསལ་བོར་ཤེས་ཡོང་།
འོན་ཀྱང་བཅོས་མའི་མི་གཤིས་འདིས་ཕྲན་ལ་རྩོམ་འབྲི་བ་ཞེས་པའི་རྩོལ་
ཆུང་གི་ལས་ཀ་དེ་མཚམས་མེད་པར་དང་ལེན་བྱེད་དུ་འཇུག་ཅིང༌། དེ་ཡི་
རྐྱེན་གྱིས་གཞུང་ལུགས་དང་ཚད་གཞི་གང་གིས་ཀྱང་འཇལ་ཐབས་བྲལ་བའི་
རྩོམ་རིག་རིགས་ཤིག་ཕྲན་གྱི་སྨྱུག་རྩེ་བརྒྱུད་ནས་མི་སྐོར་ཞིག་གི“ཁ་ཟས”སུ་
གྱུར་དང་འགྱུར་བཞིན་པ་མངོན་སུམ་ཚད་མས་གྲུབ།
124



སྐྱབས་ཆེན་བདེ་གྲོལ།
སྤྱིར་ན“བཙུན་པ་ལམ་ཆེན་བརྒྱུད་ནས་དག་ཞིང་དུ་གཤེགས་ཤིང་ཁྱོད་
ལམ་ཕྲན་མང་པོའི་འཁྲུག་རྩོད་ལ་ཧད”1) པའི་གནས་ལུགས་དེ་སུས་ཀྱང་ཤེས་
དགོས་པ་འདྲ། རང་ཅག་འཚོ་བའི་ཡུལ་གྲུ་དང་དུས་རབས་འདི་ངོ་མཚར་
བའི་ལྷ་སྒྲུང་གི་བསླུ་བྲིད་ཀྱིས་ཁེངས་ལ་ཉམ་ཆུང་བའི་ངོ་གདོང་དང་ན་ཕྲ་བའི་
མྱུ་གུ་སོགས་ཀྱིས་ཕྱུག ལོ་ངོ་བརྒྱ་ཕྲག་དུ་མའི་ཡར་སྔོན་དུ་ཚངས་དབྱངས་རྒྱ་
མཚོ་ཟེར་བའི་གླུ་བ་རས་གཟན་གྱོན་པ་ཞིག་དང་མི་ལ་རས་པ་ཟེར་བའི་སྤྲང་པོ་
གཅེར་ བུར་ བུད་ པ་ ཞིག་ གིས་ གངས་ དཀར་ དང༌ རྩྭ་ ཐང་། ནགས་ ཚལ།
མཚོ་དང་མཚེའུ་སོགས་བོད་ཡུལ་གྱི་མཛེས་ལྗོངས་མཐའ་དག་རང་རང་གི་་
ཉམས་འགྱུར་ རྫོགས་ པའི་སྙན་ངག་ལ་བརྟེན་ནས་ བྱིན་གྱིས་ བརླབས་མྱོང་།
ཡིན་ནའང་རང་ཅག་གི་སྐབས་སུ་ཁོང་ཚོར་ཡོད་པའི་ངག་གི་སྨྲ་བ་དེ་ཡོངས་སུ་
ཉམས་ཤིང་གསེར་དངུལ་དང་སྡོད་ཁང་། ཚོང་ར་དང་ཚོང་ཟོང་སོགས་ཟིལ་
ཤུགས་ཆེ་བའི་ཐ་སྙད་ཁ་ཤས་ཀྱིས་སྐྲ་ལོ་ རིང་ལ་འཚོ་བ་དབུལ་བའི་སྙན་ངག་པ་
ཚོར་བརྡབ་གསིག་བྱེད་ཐེངས་རེར། སྐྱེ་བོ་དུ་མ་ཚོང་འདུས་ཀྱི་མགྲོན་པོ་་
བཞིན“ལམ་ཕྲན་མང་པོའི་འཁྲུག་རྩོད”ལ་མི་ཧད་ཀ་མེད་ཡིན་བྱུང༌། དེ་བས་
ཕྲན་གྱིས“ང་ལ་ཉིན་མོའི་ཟས་དང་མཚན་མོའི་གཉིད། རྒྱབ་ཀྱི་གོས་སོགས་
མེད་དུ་མི་རུང་བའི་ལོངས་སྤྱོད་དག་མཁོ་བ་ཇི་བཞིན་རང་གི་ཚེ་སྲོག་ལྟ་བུའི་
རྩོམ་རིག་མཁོ”ཞེས་བརྗོད་ཚེ་གླེགས་བམ་གང་རུང་རེའི་འཐུས་ཚབ་བྱེད་ཐུབ་
པའི་མི་རྒན་འགས་ཁོང་འཛུམ་ཡིད་ཚིམ་པ་ཞིག་སྟོན་ངེས།
རྩོམ་རིག་ཅེས་པའི་སྒྲོན་མེ་འདི་ནི་རྩོམ་པ་པོ་ཚོས་རང་ཉིད་ཀྱི་ལུས་སྟེང་
དུ་ད་དུང་འོད་ཕྲན་བུ་ཡོད་པའི་སྒྲུབ་བྱེད་དུ་ངོས་འཛིན་གྱིན་ཡོད་ན་ཅི་མ་རུང་།
གང་ལྟར“ང་ཚོས་ཡུན་རིང་བཙལ་བའི་ལྷ་མོ་དེ་དོན་དམ་པར་གཞོབ་དྲི་འཐུལ་
བའི་ལག་པ་ཞིག་རེད”ེལ། ང་ཚོས་རྟག་བརྟན་ཐེར་ཟུག་གི་ཡུལ་དུ་རློམ་
པའི་མཛེས་སྡུག་གི་ཞིང་ཁམས་དག་ཀྱང་རང་ལ་དུས་རྒྱུན་པར་ན་ཟུག་དང་སྐྱོ་
125



ནགས་ཀློང་ཁུ་བྱུག་འདུ་གནས།
གདུང་སྟེར་མཁན་ལས་གཞན་ཅི།
རྩོམ་མཁན་ནམ་སྙན་ངག་པ་ཞིག་གི་ངོས་ནས་བརྗོད་ན་ཕྲན་གྱིས་ཀུན་
སྤྱོད་ཀྱི་ཁོངས་ཆུང་ཆུང་ཞིག་གི་དྲ་རྒྱ་དང་བྲལ་ཏེ་རང་ཉིད་དང་བརྩམས་ཆོས་
ལ་རང་དབང་སྟེར་རྒྱུ་ནི་བཟློག་ཏུ་མེད་པའི་ལས་འགན་དང་པོར་བཟུང་ཡོད་ལ།
དེ་དང་ལྷན་དུ་རང་གི་ཤ་ཁྲག་གྲུབ་བྱེད་ཀྱི་རྫས་སྣ་ཡོད་ཚད་སྙན་ངག་མཚོན་
བྱེད་དུ་འགྱུར་བར་ནམ་ཡང་རེ་ལྟོས་བྱེད་ཀྱིན་ཡོད།
ཉི་མ་རེ་རེར། མི་ཚོགས་ཀྱིས་ཕྲན་གྱི་རྣ་བར་སྐད་ཆ་སྣ་ཚོགས་བླུགས་
ཤིང་དེ་དག་གི་སྙིང་པོ་མདོར་དྲིལ་ན་ཕྲན་ནི་ཁོ་ཚོའི་འདོད་པ་དང་མཐུན་པའི་
སྐྱེ་བོ་ཞིག་བྱེད་དགོས་པ་དེ་རེད།
“མི་གྲགས་ཅན”དང“སྐྱེས་བུ་དམ་པ”སོགས་བསྟོད་ཚིག་གི་ཆོ་ལོ་མ་ཐོབ་
པའི་སྔོན་དུ་རང་ཉིད་ཀྱི་རིན་ཐང་ངོ་མའི་སྐོར་ལ་བསམ་གཞིག་གཏོང་རྒྱུ་ནི་ཁ་
ཚ་དགོས་གཏུག་གི་ལས་སུ་སྣང་། གལ་ཏེ་ཀློག་མཁན་དག་གིས་འདི་ནི་རྒྱུས་
ལོན་བྱ་ཐབས་བྲལ་བའི་འཇིག་རྟེན་ཞིག་གོ་ཞེས་ཕྲན་གྱི་བརྩམས་ཆོས་མཐའ་
དག་སྣང་མེད་དུ་བཞག་ཀྱང་། དེས་ཕྲན་གྱི་གསར་རྩོམ་ལ་བར་ཆད་བཟོས་པ་
མིན་ཏེ་རང་གི་བྲིས་པ་མཐའ་དག་རང་ཁོ་ནས་བཀླགས་པས་ཀྱང་མི་ཚེ་ཐུང
ཐུང་འདི་མི་འཁྱོལ་ག་ལ་སྲིད།
ལོས་ཡིན། གཡའ་དག་པའི་ནམ་མཁའ་འདི་དང་མཐའ་ཡས་པའི་ས་
གཞི་འདི། ད་དུང་སྐོམ་གདུང་གིས་མནར་བའི་
་མིག་ཟུང་གི་ཚོགས་དང་མེ་
ཏོག་ཚལ་དུ་གཅེར་བུར་འགྲོ་འདོད་པའི་བྱིས་པ་རྣམས། འདི་དག་གི་ཆེད་དུ་
ངས་སྙན་ངག་མི་འབྲི་ན་གཞན་ཅི་ཞིག་འབྲི། ངས་སྒྲུང་གཏམ་མི་རྩོམ་ན་
གཞན་ཅི་ཞིག་རྩོམ། ངས་སྒྱུ་འཕྲུལ་དང་འདོད་ཡོན་གྱིས་ཕྱུག་པའི་རང་ཉིད་
མི་ངོམ་ན་གཞན་ཅི་ཞིག་ངོམ།
126



སྐྱབས་ཆེན་བདེ་གྲོལ།
མཆན་མགྲེལ།
1)རང་གི་སྙན་ངག《 སྙན་ངག་འཕྱུར་བྱུང》དུ་གསལ།
(ིརང་གི་སྙན་ངག《རེ་ཞིག་ཧད་སོང》དུ་གསལ།
127



ནགས་ཀློང་ཁུ་བྱུག་འདུ་གནས།
ནུ་བོ་སྐྱབས་ཆེན་བདེ་གྲོལ་གླེང་བ།
བསམ་གཏན།
ཁོང་གི་མིང་ལ་སྐྱབས་ཆེན་ཟེར་ཞིང་རྩོམ་རིག་གི་གདོང་དུ་མཆོང་བར་
དགའ་ཞེན་ཟབ་པས་བདེ་གྲོལ་ཞེས་པའི་པིར་མིང་ཞིག་ཀྱང་ཐོགས། ལོ་ན་
བཅུ་དང་བཅུ་གཅིག་གི་སྐབས་སུ་ཁོང་གིས་རྩོམ་རིག་ཅེས་པ་ཡོད་ཚད་འཁྲབ་
སྟོན་བྱས་ཆོག་པའི་རྩེད་མོ་ཞིག་ཏུ་ངོས་འཛིན་བཞིན་ཡོད། 《སད་ཀྱི་བཅོམ་
པའི་མེ་ཏོག》དང《 ཨ་ཧྥན་ཐེ》
དྲི་མེད་ཀུན་ལྡན》སོགས་སྐབས་དེར་མཐོང་
བའི་དཔེ་དེབ་མ་བཀླགས་པ་ཤིན་ཏུ་དཀོན། རྩོམ་རིག་ཁྲོད་ཀྱི་མི་སྣ་ཆེ་གེ་
མོའི་རྣམ་འགྱུར་བྱས་ནས་རྩེད་མོ་རྩེ་རྒྱུར་ཤིན་ཏུ་མོས། སྐབས་དེར་ཁོང་ལ་ར་
ལུ(ཨ་མདོའི་ཁ་སྐད་དུ་རལ་བ་ཆུང་ཆུང་།)ཞིག་ཡོད་པས《གཞོན་ནུ་ཟླ་མེད》ཁྲོད་ཀྱི་
འབངས་འཁོར་དུ་རྫུ་རྒྱུར་ཧ་ཅང་སྟབས་ཀ་བདེ། གང་ལྟར་ཁོང་གིས་ཐོག་
མའི་བོད་ཡིག་གི་ཀློག་ཇི་ལྟར་བསླབ་པ་ཕྲན་ལ་གསལ་ཆ་མེད་དེ་ལོ་བདུན་
བརྒྱད་ཙམ་ནས་ཁྱིམ་མཚེས་རུ་རོགས་ལ《བརྒྱད་སྟོང》དང《ཤེར་ཕྱིན》འདོན་
པའི་གྲོང་ཆོག་པ་སྟབས་བདེ་ཞིག་རེད། ཕལ་ཆེར་ཁོང་ཆུ་ཁ་མའི་སློབ་ཆུང་ལོ་
རིམ་བཞི་བར་ཐད་ཞུགས་བྱས་པ་ནས་བཟུང་གསར་རྩོམ་གྱི་འགོ་ཚུགས་པ་འདྲ།
ཁོང་གིས་ཐོག་མར་བྲིས་པ་ཉིན་ཐོ་དང་གསར་འགྱུར་ཐུང་གྲས་ཀྱི་སྐོར་ཡིན།
ད་དུང་སློབ་ཆུང་དག་ཡིག་ཚིག་མཛོད་ ཅིག་ཀྱང་གསར་བསྒྲིགས་བྱས་མྱོང་།
ལོ་བཅུ་གསུམ་དང་བཅུ་བཞིའི་སྟེང་ནས་ང་དང་སློབ་གྲོགས་འགའ་ལ་སུམ་ཅུ་
བའི་འཆད་ཁྲིད་བྱེད་ཐུབ་པ་ད་ལྟ་བསམ་ན་རྫུན་གཏམ་དུའང་འགྲོ་ཉེན་འདུག
128



སྐྱབས་ཆེན་བདེ་གྲོལ།
》
《མེ་ཏོག་སེར་ཆེན》དང《མཛེས་པའི་ཕ་ཡུལ》སོགས་ནི་ཁོང་གི་བརྩམས་ཆོས་
ཐོག་མར་དཔར་དུ་བཏབ་པའི་གྲས་ཡིན་ལ། ངེད་ཅག་མཉམ་རུབ་སྒོས་་
བསྒྲིགས་པའི《ལེ་དོར》སྣུམ་དཔར་དུས་དེབ་ནི་ཁོང་གི་རྩོམ་ཡིག་སྤེལ་འདེབས་
ཀྱི་ཐོག་མའི་ཞིང་ས་རེད། དེར་སྒྲུང་རིང《ཚེ་སྐྱིད་ཀྱི་ལས་དབང》དང་སྙན་
རྩོམ《 བདེན་པའི་ཚད་མ་དཔོག་པའི་སྙིང་བོ་དེ་ཚོལ་ཅིག》སོགས་ཀྱིས་མཚོན་
པའི་སྦྱངས་རྩོམ་མི་ཉུང་བ་ཞིག་སྤེལ་མྱོང་།
སློབ་འབྲིང་གི་སྐབས་སུ་ཁོང་གི་རྩོམ་ཡིག་གི་རྣམ་པ་སྔ་མའི་ལག་ལེན་དང་
ཆེར་བརྒལ་མེད་པའི་རང་བཞིན་ཅན་གྱི་ཕུལ་བྱུང་བརྩམས་ཆོས་ཤ་སྟག་ཡིན།
སྒྲུང་ གཏམ་ལ《 རྡོག་ཁྲེས་ལྗིད་མོ》( ཚན་པ་བཅུ་གཉིས)དང《 བསམ་ཡུལ་ལས་
འདས་པའི་བརྩེ་དུང》། 《ལས་དབང་འཚོལ་བ》དང《 འཕྲིན་ཡིག་སྔ་ཕྱི་
གཉིས》སོགས་རིང་ཐུང་ཉི་ཤུ་ལྷག་མཆིས། སྙན་རྩོམ་ལ་སྣུམ་དཔར་བཏུས་
དེབ《གསེར་ཉའི་འཁྱུག་འགྲོས》དང《རྨི་ལམ་
ལམ་ནང་གི་ཉི་མ》། ད་དུང《 སྲིན་
པོའི་ངུ་ཟུག》སོགས་བཀྲམས་མྱོང་། ལྷུག་རྩོམ་ལ《 སྙན་ཚིག་དཔྱིད་ཀྱི་ལང་
ཚོ》སོགས་བཅུ་གྲངས་ལྷག་མ་གཏོགས་མེད། ད་ལྟ་རྩོམ་ཡིག་སྣ་གྲངས་ཁྱོན་
ཆིག་སྟོང་དྲུག་བརྒྱ་ལྷག་མཆིས་ཤིང་ལོ་ཉེར་གཉིས་ལས་ཡལ་མེད་པའི་མི་ཞིག་ལ་
མཚོན་ན་ད་དུང་ཡོད་ཚད་ཀྱི་མཇུག་སྡུད་རན་མེད།
དེ་ནི་མི་ལ་བརྗོད་བདེར་གྱུར་པ་ཞིག་མ་རེད། དབྱར་གཞུང་གི་མཚན་
མོ་ཞིག་ལ་སྐྱབས་ཆེན་གྱིས་ང་ལ“ཕུ་བོ་ངས་མིའི་རིགས་ཁོང་དུ་ཆུད་སོང”ཟེར།
ངས “ སྨྱོན་པ་ཁ་རོག་སྡོད། གཞན་གྱིས་གོ་ན་འཕྱ་སྨོད་གཏོང་ངེས”ཞེས་
ཕྱོགས་བཞིར་མིག་ཉུལ་བྱས་པ་ན། སྟབས་ལེགས་པ་ལ་མི་གཅིག་ཀྱང་རིག་ས་
ན་མེད། ཁོས་མུ་མཐུད་དུ“ངེད་ཅག་མི་མིན་ཚེ་ད་གཟོད་ཁོ་ཚོས་གང་བདེར་
འཕྱ་སྨོད་གཏོང་མི་ཐུབ་ལ། ཐ་ན་མི་བཞིན་བཟང་བསྟོད་ཀྱང་བྱེད་མི་ཐུབ”
ཟེར། ངས“ཁྱོད་ཀྱི་སྨྱོ་བཤད་དེ་དག་གི་ཁ་ཕྱེ་མི་དགོས། དེ་ལས་རང་
དེ་
129



ནགས་ཀློང་ཁུ་བྱུག་འདུ་གནས།
5
ར
བཞིན་གྱི་ཁ་བརྡ་ཞིག་བྱེད་རོགས”ཞེས་ཚིག་རྔ་བསྡུས་པ་ན། ཁོས་ཡང་བསྐྱར
“ ཕུ་བོ་ང་ལ་རང་བཞིན་གྱི་སྐད་ཆ་རྩ་བ་ནས་ཚར་འདུག མི་བདེན་ན《ཀེང་
རུས་ཀྱི་ཆག་རོ》ལ་ལྟོས་དང༌། ང་ཚོས་ཐ་སྙད་ལ་འཇིགས་སྐུལ་སྟེར་སྲིད་ཅིང༌།
གཟུགས་མེད་ཀྱི་ཐ་སྙད་གང་མང་འཚོལ་ཐུབ་ཨང”ཟེར། ངས་ཁོང་ལ་ཟུར་
ཟའི་ཚུལ་དུ“འོ་ན་ཁྱེད་རང ་ དགེ་འདུན་ཆོས་འཕེལ་གྱི་ཐ་སྙད་ཚད་མའི་སྟོང་
བ་ལས་བརྒལ་འདུག” གམ”ཞེས་པ་ན། ཁོས“སྐབས་དེར་ངའི་སྙན་ངག་གི་
གྲུབ་མཐའ་ཡང་མངོན་འགྱུར་འབྱུང་ངེས་ཤིང་། ང་ལ་སྙན་ངག་པའི་མིང་
ཡང་ཐོགས་སྲིད”ཟེར། གོང་གི་ཁ་བརྡ་དུམ་བུ་དེའི་ཁྲོད་དུ་སྐྱབས་ཆེན་བདེ་
གྲོལ་གྱི་མིག་སྔའི་རྩོམ་རིག་གི་ལྟ་བ་རྙེད་མ་ཐུབ་ཚེ། དེ་ལས་ལྷག་པ་ནི་ཁོང་གི་
བརྩམས་ཆོས་བཀླག་རྒྱུ་ཉག་གཅིག་གོ །
13O



སྐྱབས་ཆེན་བདེ་གྲོལ།
ག་
སྐྱབས་ཆེན་བདེ་གྲོལ་དང་ཁོང་གི་བརྩམས་ཆོས།
རེ་རྐང་གླིང་།
སྐྱབས་ཆེན་བདེ་གྲོལ་གྱི་རྩོམ་རིག་བརྩམས་ཆོས་མཇལ་བ་ན། རྩོམ་པ་
པོ་ཁོང་ཉིད་བོད་ཡིག་སྤྱོད་པའི་དེང་རབས་རིང་ལུགས་ཀྱི་རྩོམ་མཁན་ཐོག་མའི་
གྲས་སུ་ལྷགས་འདུག་བསམས། གུས་པོས་ཁོང་གི་བརྩམས་ཆོས་དེ་དག་ངོ་
སྤྲོད་ཀྱི་ཚུལ་དུ་ཀློག་མཁན་དག་ལ་ཅུང་ཙམ་གླེང་ན། ཁོང་གི་བརྩམས་ཆོས་
ལས་ཕྲན་གྱིས་ཐོག་མར་མཐོང་བ་ནི《 མི་ཁོམ་པའི་གནས་དང་དེའི་བདག་པོ》
ཞེས་པའི་སྙན་དེབ་དེ་ཡིན་ལ། དེབ་དེའི་ནང་གི་སྙན་ངག་ཁག་ཅིག་གིས་
བདག་ཡིད་ཀྱི་བརྟན་པ་ཅིག་ཅར་འཕྲོག་པ་དང་མཉམ་དུ་སྐྱབས་ཆེན་བདེ་གྲོལ་
ཞེས་པའི་སྨྱུག་ཐོགས་པ་ཞིག་བོད་ཀྱི་རྩོམ་རིག་སྟེགས་བུར་བྱུང་བའང་རྟོགས་
སོང་། དེབ་དེའི 《 འཚོ་བའི་ ཕ་རོལ་དུ་འགྲོ་བ》ཞེས་པའི་ནང་དུ་སྙན་ངག་
པས་རང་ཉིད་ཀྱིས་འཚོལ་གྱིན་པའི་འཇིག་རྟེན་ཞིག་གི་སྔོན་འགྲོའི་ཆ་རྐྱེན།
བརྩིས་ཡོད་ཅིང་མིས་གླེང་གིན་པའི་འཚོ་བ་ལས་འདས་པའི་མཐར་ཐུག་ཅིག་གི་
ངོ་བོའི་མཚོན་དོན་དུ “ཁ་སང་གི་མེ་ཏོག་དེ་རིང་སླར་ཡང་སྐྱེས་དུས/དེ་ལ་
གསར་བ་ཞེས་བསྔགས་པ་བརྗོད་དགོས”ཞེས་དོགས་འདྲི་ནན་མོ་བྱས་ཡོད་
ཅིང་། “ཁ་དོག་མེད་པའི་ཡུལ་ལྗོངས་ཤིག” ཅེས་སྙན་ངག་པ་རང་གི་སྤྱན་
ཟུང་ཁོ་ནས་མཐོང་ཐུབ་པའི་སྒྱུ་འཕྲུལ་གྱི་ཞིང་ ཁམས་ ཤིག་ངོ་སྤྲོད་བྱས་ ཐོག་
ཞིང་ཁམས་དེ་ཡང་སྔར་མེད་པ་ཞིག་བཙལ་ ཆོག་པའི་རྒྱུ་མཚན་གྱི་སྒྲུབ་བྱེད་དུ་
》
འ
R
131



ནགས་ཀློང་ཁུ་བྱུག་འདུ་གནས།
“ འོན་ཀྱང/ངའི་གུས་སེམས་ཆེན་པོས་ཕྱི་མིག་ཅིག་བལྟ་ངེས/མཛེས་པའི་་་་
འཕྱོར་ལྭ་ཅན་གྱི་གངས་དཀར་མ”ཞེས་རང་གི་ལྟེ་ཁྲག་འཕོ་སའི་གངས་ལྗོངས་
དང་ཕ་མ། འཇིག་ཟིན་པའི་རྩེད་ར་དག་ལ་དེ་ལྟའི་བརྩེ་བ་ཟབ་ཅིང་འབྲལ་
མི་ཐུབ་པའི་བརྩེ་དུང་མངོན་ཡོད། མཇུག་མཐར“དུས་དེ་ནས་ང་རང་གཙང་
བོའི་བཞུར་ཕྱོགས་ལས་ལྡོག་པའི་གྲུ་ཆུང་ལ་བསྡད་ཟིན”ཞེས་དེ་སྔོན་སྙན་ངག་
པ་ལྗང་བུས་བྲིས་པའི“ཁྱོད་དང་འདྲ་བའི་རྒྱལ་ཁམས་པ་གཞན་རེའང་། ཆུ་
བོའི་ལྡོག་ཕྱོགས་སུ་བསྐྱོད་ཀྱང”ཞེས་འདས་མ་འོངས་ད་ལྟ་གསུམ་ཆུ་བོ་ཞིག་གི་
ཟོལ་དུ་བཞག་སྟེ་རང་ཉིད་དེའི་ལྡོག་ཕྱོགས་སུ་བསྐྱོད་པའི་སྣང་ཚོར་ལ་ཡང་
བསྐྱར་གསལ་བཤད་བྱས་ཏེ་རང་དབང་གིས་ཁ་ལོ་བསྒྱུར་ཆོག་པའི་གྲུ་ཆུང་ཞིག་
གསར་དུ་བསྣན་པ་འདི་ཡང་ཁོ་རང་ཁོ་ནའི་སྒྲུབ་འོས་པའི་གནས་བབ་ཏུ་ལྷགས་
ཡོད་དོ། ། དེ་བཞིན《ཤྭ་བ་གསོད་མཁན་སུ་ཡིན》ཞེས་པར་མཚོན་ནའང་མིའི་
རིགས་དང་རང་བྱུང་ཁམས་གཉིས་ཀྱི་དབར་དུ་སྐྱོ་ཉམས་ཤོར་བའི་འགལ་བ་
ཞིག་ལྷུང་འདུག་པའི་དབུ་རྩོམ་པར་བྱས་ཤིང་། དེ་བཞིན་དུ་ད་ལྟའི་དུས་འདི་
ལ་རང་བྱུང་ཁམས་ཀྱིས་ང་ཚོ་ལ་ཕྱིར་རྒོལ་དང་ཕམ་ཁ་བྱིན་ཚུལ་དེ་སུན་འབྱིན་
བྱས་ཡོད། དེ་ལས་གཞན《 མཚོ་སྔོན་བོད་བོད་ཡིག་གསར་འགྱུར》སྟེང་སྤེལ་
བའི་སྙན་ངག《 སྒེའུ་ཁུང་དང་གྱང》ཞེས་པའི་ནང་རང་ཉིད་ཧྲིལ་བོ་ལྡེབས་རིས་
ཀྱི་གཟུགས་སུ་མཐོང་ནས་གྱང་དང་དབྱེར་མེད་པའི་གོ་གནས་སྤྲད་ཡོད་ཅིང་
རང་གི་འབར་གྱིན་པའི་ཤེས་རབ་དེ་ཡོངས་སུ་དཔེ་བརྗོད་རྙེད་པའི་ཐབས་ལམ་
དུ་མིག་ཟུང་ཁོ་ན་བཞག་སྟེ་བྱེད་ཐབས་ཡོད་པའི་སྒོ་ནས་སྒེའུ་ཁུང་ཞེས་ཀྱང་
སྟེང་གི་མིག་ཟུང་དེ་ལ་གོ་གནས་འཛིན་ཏུ་བཅུག་ཡོད། དེ་ལས“བར་གསེང་
མེད་པར་སྲ་མོར་གྲུབ་པའི་དུས་སུ/ སྒེའུ་ཁུང་ནི་ཁྱོད་ཀྱི་མིག་ཟུང་ཡིན་ཆོག”
དང་ཡང“གྱང་ནི་མེ་ལོང་སྟེ་དེའི་ནང་དུ་གྱང་ལས་གཞན་ཅི་ཡང་ཤར་མེད//
ཞིབ་ཏུ་བསམ་ན་ཁྱོད་ཀྱང་མེ་ལོང་སྟེ/དེའི་ནང་དུ་ཁྱོད་ཀྱི་ཀེང་རུས་དང་དཀའ་
]
132



སྐྱབས་ཆེན་བདེ་གྲོལ།
ཚེགས/གཡོ་སྒྱུ་དང་རྣག་ཁྲག་ཤར་ཡོད/”སོགས་ཀྱིས་མཚོན་པས་སྙན་ངག་གི་
བླ་རྡོ་ཤིན་ཏུ་ཟབ་མོ་ཞིག་བཏོན་ཡོད།
གུས་པོས་ཐོག་མར་མཐོང་བའི་ཁོང་གི་སྒྲུང་གཏམ་ནི《 བོད་ཀྱི་རྩོམ་རིག་
སྒྱུ་རྩལ 》སྟེང་ཏུ་བཀོད་པའི《 གླུ་སྐད་སྐྱ་བོ》ཞེས་པ་དེ་ཡིན་ལ། སྒྲུང་གཏམ་དེ་
མི་སྣ་གཙོ་བོ་པདྨ་ཞེས་པའི་བུ་མོ་ཞིག་དང་འབྲེལ་ཡོད་ཀྱི་མི་སྣ་ཕལ་བ་འགའ་
བྲིས་ཏེ་གཏམ་རྒྱུད་ཧྲིལ་བོར་ཁ་བསྐང་བ་ཡིན་ལ། ཁོ་ཚོའི་འཆི་རྐྱེན་མི་འདྲ་
བའི་གནས་བབ་དེ་ལས་འཇིག་རྟེན་ཧྲིལ་བོ་འཛིང་དྲགས་པའི་ལམ་སྣ་མང་པོ་
ཞིག་གི་ཁ་གཏད་དུ་ལངས་ཡོད་པ་གསལ་བཤད་སྒོས་ཕུན་ནོར་གྱི་ཀུན་སྤྱོད་དང་
མི་ཚེ་ཡི་འགྱུར་ལྡོག སྒེག་མའི་ཞོར་ལས། སྡེ་དཔོན་ནག་མགོན་གྱི་སེམས་
ཁུར་བཅས་སེམས་ཁམས་མི་འདྲ་བའི་མི་སྣ་འགར་རང་རང་གི་འཇིག་རྟེན་རེ་
ཡོད་པས་རྒྱུ་མཚན་དེ་རྐྱེན་བྱས་ཏེ་པདྨའི་འཆི་རྐྱེན་ལ་ཐུན་མོང་རང་བཞིན་ཅན་
གྱི་ཐོབ་སྐལ་ཞིག་སྨིན་པའི་གསང་བ་དེའི་ཤུགས་བསྟན་ནི་ཀློག་པ་པོའི་ངེས་པར་
རྟོགས་དགོས་པའི་སློབ་གསོ་ཐེངས་ཤིག་ཏུ་འཕྲོས་ཡོད། དེ་བཞིན་ཁ་བ་དང་
བར་ཐག་ཆེས་ཆེར་ཉེ་བའི་མི་མང་པོ་ཞིག་གི་ཚེ་སྲོག་འཆི་བའི་ལམ་དུ་གྱུར་ཅིང་
དེ་ལས་ཅུང་བར་ཐག་ཕྱེ་བའི་མི་སྣ་དེ་ཚོའང་གསར་འགྱུར་ཐུང་གྲས་ཤིག་གིས་
ཡོངས་སུ་ཚར་གཅོད་བཏང་ཚར་བས་ན། སྒྲུང་གཏམ་གྱི་མཇུག་ཏུ་ཞེ་འཚེར་
བའི་ཉམ་ཆུང་གི་གླུ་སྐད་ཅིག་ཐོས་རྒྱུ་ཡོད་པ་དེ་ཡང་འཆི་བ་ཁོ་ནས་ལེན་ཐུབ་
པའི་ཐུན་མོང་རང་བཞིན་ཅན་གྱི་གླུ་སྐད་ཅིག་ཡིན་པ“སྐྱ་བོ”ཞེས་པའི་ཁ་དོག་
དེ་ལས་ཤེས་ཐུབ། དེ་མཚུངས་སུ《ཚངས་མགུར་དང་ཤོག་དངུལ》ཞེས་པ་ལ་
མཚོན་ནའང་། རང་ངོས་གྲྭ་བཙུན་ཞིག་ནས་བརྩེ་དུང་ལ་ཐོག་མར་ སྐད་
གསེང་མཐོན་པོས་བསྟོད་གླུ་བླངས་མྱོང་བའི་རིག་ འཛིན་ཚངས་དབྱངས་རྒྱ་
མཚོ་དེ་སྒྲུང་གཏམ་གྱི་ཆེས་ཐོག་མར་བཞག་སྟེ་རིག་གནས་ཀྱི་དོད་རྟགས་ཤིག་ཏུ་
ངོས་འཛིན་གྱིས་ཁོང་གི《ཚངས་མགུར》ལ་ཁ་ལོ་བསྒྱུར་བཞིན་ཤོག་དངུལ་ཞེས་
133



ནགས་ཀློང་ཁུ་བྱུག་འདུ་གནས།
པའི་དགྲ་བོ་ཞིག་དང་གཡུལ་བཀྱེས་པའི་བྱུང་རིམ་དེ་སྒྲུང་གཏམ་གྱི་བརྗོད་དོན་
ཡིན་ཞིང་འདི་ལས་རྩོམ་པ་པོའི་ད་ལྟའི་དཔལ་འབྱོར་སྤྱི་ཚོགས་ཀྱི་དུས་རབས་
ནང་རིག་གནས་ཀྱི་གོ་ས་ཉག་ཕྲ་བའི་དངངས་འཚབ་དང་བློ་ཕམ་སོགས་ཤར་
མར་གློད་ཡོད་པ་ལས་ཀློག་མཁན་དག་ལ་དྲན་སྐུལ་གྱི་ནུས་པ་མངོན་གསལ་ལྡན་
པ་རེད། ཡང《ལྷོ་ཁའི་རྩོམ་རིག་སྒྱུ་རྩལ》སྟེང་སྤེལ་བའི《 བསྟན་འཛིན་ལྷ་
སྐྱིད》ཅེས་པར་མཚོན་ནའང་རྩོམ་པ་པོ་ཞིག་གི་འཚོ་བའི་གོམས་གཤིས་དེ་ལྡོག་
ཐབས་མེད་པའི་རང་བཞིན་མཚོན་ཡོད་ཅིང་དངོས་ཡོད་དང་སྒྱུ་འཕྲུལ་གཉིས་
བསྲེ་ཐབས་མེད་པའི་ཕམ་ཁ་དེའི་རང་ཉིད་ལ་རྨ་ཁ་གང་མང་མང་ཞིག་བསྐྲུན་
མྱོང་བའི་རྒྱུ་མཚན་དེ་མཚོན་ཡོད། ད་དུང་གཞན་ཞིག་ལ《གངས་འདབས་ཀྱི་
དུར་ཁྲོད་དང་ཤམ་བྷ་ལའི་བྱ་རྒོད》ཅེས་པའི་སྒྲུང་གཏམ་དེ་ནི་བོད་ཀྱི་རྩོམ་རིག་
ལོ་རྒྱུས་སྟེང་གི་དེང་རབས་རྩོམ་ཉམས་མངོན་པར་དོད་པ་ཞིག་ཡིན་ལ། དེ་ལ་
སྒྲིག་པ་པོས“སྒྲུང་གཏམ་དུ་སྙན་ངག་ལྟ་བུའི་ཚིག་སྦྱོར་གྱི་རོལ་རྩེད་དང་དེ་ཡིས་
བསླངས་པའི་སྒྱུ་འཕྲུལ་གྱི་མི་སྣས་མིའི་རིགས་ཀྱི་ཟློས་གར་དངོས་མ་དེ་དུས་ཡུལ་
བསྣོལ་མར་འཁྲིལ་བ་དང་བྱུང་རིམ་ཧྲལ་ཧྲུལ་གྱི་བར་གསེང་ནས་མངོན་པ་ནི་
རང་རེ་བོད་ཀྱི་རྩོམ་སྟེགས་ཀྱི་མཛེས་ལྗོངས་གསར་བ་ཞིག་ཏུ་གྲུབ་ཡོད”ཅེས་པ་
བཞིན། སྒྲུང་གཏམ་དུ “འོ་ཞོའི་མདངས་དང་ལྡན་པའི་ཟླ་འོད་ཀྱིས་ སྡུག་
བསྔལ་གྱི་ཕ་མཐར་ཡོད་པའི་དག་ཞིང་དག་གསལ་བར་བྱས”ཞེས་དང་། ཡང་
“ཨ་རོགས། ཁྱེད་ཀྱི་བརྩེ་དུང་སར་ལྷུང་འདུག་ཅེས་པ་ན། མི་དེས་རལ་
ཞིང་བཙོག་པའི་རང་གི་ཨམ་ཕྲག་ཁོ་ལ་བསྟན་ཏེ། སྣོད་རུལ་འདུག་པས་བརྩེ་
དུང་སར་མི་ལྷུང་ཀ་མེད་རེད”ཟེར། འདི་ལ་སོགས་པའི་ཚིག་གསོན་པོ་སྐོར་
ཞིག་གིས་ཀློག་མཁན་གྱི་དབང་པོར་གཙུབ་བརྡར་བྱས་པས་ན་རྩོམ་རིག་གི་་
གཟེངས་སུ་ཐོན་པའི་རང་བཞིན་དེ་མངོན་ཡོད་ཅིང་འགོག་ཐབས་མེད་པའི་
རང་དབང་རིང་ལུགས་ངོ་མ་ཞིག་ ཏུ་མཚོན་བརྗོད་བྱས་ཡོད། གཞན་ཡང
སྣོ
བ
134



སྐྱབས་ཆེན་བདེ་གྲོལ།
《 མཚམས་སྤྲིན་ཁྱོད་ལ་དུང》དང《བརྩེ་དུང༌། ཁ་བཏགས་ཀྱི་སྣེ་གཉིས་ན་
འདར》སོགས་ཀྱིས་མཚོན་པའི་སྒྲུང་གཏམ་མང་པོ་ཞིག་ཡོད་ནའང་ཀློག་པ་པོས་
མཁྱེན་ངེས་ཕྱིར་འདིར་སྤྲོ་བར་མི་བྱའོ། །
སྐྱབས་ཆེན་བདེ་གྲོལ་ཁོང་ཉིད་སྒྲུང་གཏམ་དང་སྙན་ངག་འབྲི་མཁན་
ཞིག་ཏུ་འདུག་པ་མ་ཟད། གཞན་ད་དུང་རྩོམ་རིག་མཐའ་དཔྱོད་ལའང་ཤིན་
ཏུ་འབད། ཁོང་གིས་ཐོག་མར་སྤེལ་བའི་དཔྱད་གཏམ་ཐུང་ངུ《གནམ་འོག་
འདི་ན་སྙན་ངག་ལ་རང་དབང་དུ་ཁ་ལོ་བསྒྱུར་ཐུབ་མཁན་མང》ཞེས་པ་སྤེལ་
ནས་སྲོལ་རྒྱུན་རྩོམ་རིག་གི་སྒོ་སྲུང་བ་སྐུ་ཞབས་གངས་ཞུན་ལགས་དང་ཆེས་ཐོག་
མར་གཡུལ་འཐབ་པ་དེ་ལས་རྩོམ་ རིག་གསར་བའི་གདོང་མཆོང་བ་ཚོ་ཤཱ་འོད་
རྒྱས་པ་བཞིན་འཛེམ་དོགས་མེད་པར་བརྡོལ་བྱུང་བའི་སྐུལ་བརྡ་བཏང་ཞིང་།
བོད་ཀྱི་རྩོམ་སྟེགས་ལོ་རྒྱུས་སྟེང་གི་ཆེས་ཐོག་མའི་གསར་རྙིང་གི་འགྲན་སློང་དེ་
དབུ་ཚུགས་པར་བཟོས་ཡོད། དེ་བཞིན་དུ་ཉིས་སྟོང་ལོའི 《 གངས་རྒྱན་མེ་
ཏོག》དེབ་བཞི་བའི་སྟེང་སྤེལ་བའི《 སྙན་ངག་གི་གསང་མྱུལ་བ་ཞིག་གི་ཟིན་ཐོ》
ཞེས་པར་མཚོན་ནའང་བོད་གསར་མའི་སྙན་ངག་གི་གསང་བ་བརྗོད་ཐབས་
མེད་པ་དེ་ཁ་གསལ་སྙན་ངག་གི་ཚིག་དོན་གྱིས་ཡོངས་སུ་མཚོན་དེ“སྙན་ངག་ལ་
འགྲེལ་རྒྱག་མི་རུང”ཞེས་པའི་སྲོལ་རྒྱུན་རྒན་པོ་དག་གི་ཁ་གཡར་ ཐབས་ དེ་
སྟབས་བདེའི་ངང་རྨེག་མེད་དུ་བརླག་པས་བོད་ཀྱི་རྩོམ་སྟེགས་ལོ་རྒྱུས་སྟེང་དུ་
སྙན་ངག་གསར་མའི་སྣ་འདྲེན་གྱི་གོ་གནས་གལ་ཆེན་ཟིན་ཡོད།
གཞན་དུ《མེ་ལོང་དགུ་རྡུང་མ》ལྟ་བུའི་ལྷུག་རྩོམ་རིང་པོ་དེར་ཡང་བོད་
གསར་བྱུང་གི་རྩོམ་ཚུལ་ཐུན་མོང་མ་ཡིན་པའི་ཁྱད་ཆོས་ཡོད་པ་དང་སྒྲུང་གཏམ་
135



ནགས་ཀློང་ཁུ་བྱུག་འདུ་གནས།
ཐུང་གྲས《རོ་སྒམ་དང་དེའི་ནང་གི་ཆང》ལྟ་བུ་ལས་ཀྱང་ཁྱད་མཚར་གྱི་སྒྱུ་རྩལ་
འབྲས་བུ་ཞིག་བསྐྲུན་ཡོད་པས་ན། ཁོང་གི་གཞན་དྲིང་མི་འཇོག་པའི་རྩོམ་
རྩལ་དང་གཞན་ལ་ཡོད་པ་མ་ཡིན་པའི་ལག་རྗེས་དེས་ནམ་ཡང་ང་ཚོ་གངས
རིའི་ལྗོངས་འདི་ལ་རྩོམ་རིག་མཛངས་མི་ཞིག་འཁྲུངས་ཡོད་པ་མངོན་སུམ་ཚད་
མས་བསྟན་འདུག་གོ །
136



ནགས་ཀློང་ཁུ་བྱུག་འདུ་གནས།
ཁྱུང་ཐར་རྒྱལ།
ངོ་སྤྲོད་མདོར་བསྡུས།
ཁྱུར་ཐར་རྒྱལ་ནི། 1968ལོར་མཚོ་སྔོན་ཞིང་ཆེན་རྩེ་ཁོག་རྫོང་འབལ་
གཞུང་རྩྭ་ཐང་དུ་སྐྱེས་ཤིང་། 1993ལོར་ཀྲུང་གོའི་རྩོམ་པ་པོའི་མཐུན་ཚོགས་
མཚོ་སྔོན་ཡན་ལག་ཚོགས་པར་ཞུགས། 1987ལོ་ནས་བཟུང་སྙན་ངག་དང་
སྒྲུང་གཏམ། ལྷུག་རྩོམ། དཔྱད་རྩོམ་སོགས200ཙམ་བྲིས་ཏེ་སྔ་རྗེས་སུ་སྤེལ་
བ་དང་ཁ་ཤས་ལ་ད་དུང་བྱ་དགའ་ཐོབ་མྱོང་། ཁོའི་སྙན་དེབ་ཐོག་མ《ཁ་བ་
དཀར་པོ》དང་རིག་གཞུང་ཞིབ་འཇུག《བོད་ཀྱི་ལྷ་འདྲེ་གླེང་བའི་གཏམ》གཉིས་
ཀན་སུའུ་མི་རིགས་དཔེ་སྐྲུན་ཁང་གིས་པར་སྐྲུན་བྱས་ཤིང་། སྙན་དེབ་གཉིས་
པ《སེམས་ཀྱི་གྲོང་ཁྱེར》ཞེས་པ་མཚོ་སྔོན་མི་རིགས་དཔེ་སྐྲུན་ཁང་གིས་པར་སྐྲུན་
བྱེད་བཞིན་ཡོད་དོ། །
，།
་
138



ཁྱུང་ཐར་རྒྱལ།
འདི་ལྟར་བཤད་ན་ཨེ་རུང་།
ཁྱུང་ཐར་རྒྱལ།
དུས་ནམ་ཞིག་ལ་བདག་གིས་རྩེ་གཞུང་རྩྭ་ཐང་ནས་གཞས་ཆུང་ཞིག་གི་
འགྱུར་ཁུགས་དེད་དེ་ལམ་དུ་ཆས་མོད། སུས་ཀྱང་བདག་ལ་རྫི་གླུ་བ་ཞེས་མི་
འབོད། ཡིན་ནའང༌། ཤོག་དཀར་ངོས་ཀྱི་ལུག་ཁྱུ་འཚོས་ནས་ནར་སོན་
དུས། ད་གཟོད་ངས་ཀྱང་གཞས་ཆུང་ཁ་ཤས་བཏང་བ་རང་མཉམ་གྱི་རྫི་བོ་
རྣམས་ཀྱི་སྙན་ལ་བསྐྱལ།
རང་ཉིད་ཀྱི་དགའ་ཕྱོགས་ཤིག་གིས“རྩོམ་རིག”ཅེས་པའི་ཐ་སྙད་འདི་
དང་འབྲེལ་འདྲིས་བྱུང་ནས་ལོ་ངོ་བཅུ་ཙམ་ཕྱིན་ལ། འདི་ནི་དཀའ་སྤྱད་ཀྱི་རྨོ་
འདེབས་བྱས་པའི་ལོ་ངོ་བཅུ་སྟེ། ང་ལ་མཚོན་ན་རྩོམ་རིག་ལ་ཐོག་མའི་བག་
ཆགས་ཙམ་ལས་རྩོམ་པ་པོའམ་སྙན་ངག་པའི་ཐ་སྙད་དེ་ད་དུང་ང་ལ་རྒྱང་ཐག་
ཧ་ཅང་རིང་། ང་རང་ཐོག་མར་གསར་རྩོམ་ལ་ཞུགས་དུས་སྙན་ངག་ཡིན་
ནའང་འདྲ། སྒྲུང་གཏམ་ཡིན་ནའང་འདྲ། བཙལ་དཀའ་བ་ནི་བརྗོད་བྱ་
ཡིན་ལ། བརྗོད་བྱ་ཞིག་རྙེད་པའི་དབང་དུ་བཏང་ན་ཡང་རྗོད་བྱེད་ཚིག་གི་
ཕྲེང་བ་དེ་འདྲ་ཆགས་པོར་ཤོག་བུའི་ངོས་སུ་དབབ་རྒྱུ་ཤིན་ཏུ་དཀའ། སྐབས་
དེ་ཤེད་དུ། བོད་ཀྱི་རྩོམ་པ་པོ་གྲགས་ཅན་རྒན་རྡོ་རྗེ་ཚེ་བརྟན་མཆོག་གིས་ང་
ལ་གསར་རྩོམ་གྱི་མྱོང་ཚོར་གླེང་ཞིང་། རྩོམ་རིག་གི་འབྱུང་ཁུངས་ནི་སྤྱི་ཚོགས་
འཚོ་བ་ཡིན་ལ། ཁྱོད་ཀྱིས་གདམ་གསེས་བྱེད་ཤེས་ན་ཁྱོད་ཀྱི་ཁོར་ཡུག་ནི་མ་
139



ནགས་ཀློང་ཁུ་བྱུག་འདུ་གནས།
ར
གཞི་ནས་བརྩམས་ཆོས་ཤིག་ཡིན་ཟེར། གླེང་མོལ་འདི་ནི་ང་རང་འཚོ་བར་
ཟབ་ཞུགས་བྱེད་པའི་སྒུལ་ཤུགས་གཙོ་བོར་གྱུར་ལ། ངས་ཐོག་མར་བརྡ་དག་
སྐོར་ཞིག་ལ་ནན་ཏན་གྱིས་སློབ་སྦྱོང་བྱས་ཤིང《ཚངས་དབྱངས་རྒྱ་མཚོའི་མགུར་
གླུ》དང《མི་ལ་རས་པའི་རྣམ་མགུར》 《གླིང་གེ་སར་རྒྱལ་པོའི་སྒྲུང》སོགས་ཀྱི་
སྙན་འཇེབས་ཡིད་དབང་འཕྲོག་པའི་ཚིག་སྦྱོར་ལ་སྦྱངས་བརྩོན་བྱས། སློབ་
སྦྱོང་དེ་འདྲ་བ་བརྒྱུད་ཕྱིན་རྩོམ་རིག་གི་སྐད་ཆ་ངོ་མ་དེ་རྒྱ་ཆེའི་མང་ཚོགས་ཀྱི་ཁ་
ན་ཆུ་ལྟར་བཞུར་གྱིན་པའི་ངེས་ཤེས་རྙེད་པ་དང༌། རྩོམ་ལུས་ཀྱི་སྒྲིག་གཞི་ནི་
རང་ཉིད་ཀྱི་བསམ་གཞིགས་ཁོ་ནར་རག་ལས་པ་མ་གཏོགས་དཔེ་རིས་གཞན་
ནས་འཚོལ་རྒྱུ་ཤིན་ཏུ་དཀའ་སྙམ།
ང་རང་འདི་ལྟར་རྟ་འདྲོགས་ལ་ཨ་འདྲོག་ལངས་ནས་གསར་
ས་གསར་རྩོམ་གྱི་ལས་
ལ་ཞུགས་ཤིང་རྩོམ་ལུས་མི་འདྲ་བའི་བརྩམས་ཆོས་ཀྱང་མང་ཙམ་བྲིས། དེའི་
ནང་གི་མང་ཤོས་སྙན་ངག་གི་བརྩམས་ཆོས་ཡིན། དེའང་སྐབས་སུ་བབ་པའི་
གཏམ་དང་དུས་སུ་སྨིན་པའི་པའི་ཆར་ཞེས་པ་ལྟར། སྙན་ངག་གི་ཐད་ནས་
གླེང་ན། སྲིད་པ་རྒན་པོས“ཁ་ཆེའི་ཡུལ་ནས་གུར་ཀུམ་ར་མས་ཟ”ཟེར་བའི་
དཔེ་ལྟར། ད་ལྟ་ཁ་བ་ཅན་ནས་སུས་ཀྱང་སྙན་ངག་འབྲི་བའི་སྣང་ཚུལ་འདི་
འདྲ་ཞིག་བྱུང༌། སྐུ་ཞབས་དོན་གྲུབ་རྒྱལ་གྱིས་སྙན་ངག《ལང་ཚོའི་རྦབ་ཆུ》
སྤེལ་རྗེས། སྔ་རྗེས་སུ་སྙན་ངག་གསར་བ་ཆར་ཤུལ་གྱི་ཤྭ་མོ་ལྟར་ཐོན་ཅིང་།
ལྷག་པར་དུ་ཉེ་བའི་ལོ་འགའི་རིང་ལ《གངས་འདབས་ཀྱི་སེམས་པ》དང《ཚོར་
སྣང་གསར་བ》《ཁ་བ་དཀར་པོ》《 བྲག་རིའི་སྲས་མོ》《 མཐོ་སྒང་གི་རླུང》《ལྗང་
བུའི་ རྩོམ་བསྡུས—སྙན་ངག་དེབ》《 མཁའ་ལ་འཕྱོ་བའི་ཡིད་ཀྱི་བརྩེ་རླབས》
《ཉི་མའི་མགྲོན་པོ》《 ཁ་བའི་རྣམ་ཤེས》《ངས་ཁྱོད་རང་ཁུ་སིམ་མེར་བཞག》
《 སྙན་ངག་གིས་སླར་ཡང་ཁོ་བོ་བཙལ》《གངས་རིའི་བརྩེ་དུང》《 སྐྱ་རེངས་ལྷ་
མོའི་འབོད་བརྡའ 》སོགས་སྙན་ངག་དེབ་མང་པོ་ཐོན་ཏེ། བོད་ཀྱི་རྩོམ་སྟེགས་
140 །



ཁྱུང་ཐར་རྒྱལ།
སུ་སྙན་ངག་གི་རྦ་རླབས་ཤིག་འཕྱུར་བྱུང༌། ལྟོས་ས་བལྟོས་འཇོག་གི་སྒོ་ནས་
བཤད་ན་འདི་ནི་དགའ་འོས་པའི་གཏམ་ཞིག་ཡིན་པ་གཞིར་བྱས། ང་ཚོ་སྙན་
ངག་གི་ལོག་ལམ་ཞིག་ཏུའང་འགྲོ་བཞིན་མེད་དམ་སྙམ་པའི་སྣང་བ་སྐྱེ། ཁ་
ཅིག་གིས་རང་གིས་ཅི་ཞིག་ཇི་ལྟར་འབྲི་བཞིན་པ་དང་གོ་དོན་ཅི་ཞིག་ཡོད་
པའང་མི་ཤེས་པའི་སྙན་ངག་སྐོར་ཞིག་འབྲི་བཞིན་པ་དང༌། ཡང་སྐོར་ཞིག་
གིས་སྙན་ངག་འབྲི་བ་དེ་ཇ་ཁ་ཆང་ཁ་ན་ཡོད་པའི་རྩེད་མཚར་ཞིག་ཏུ་བསམ་
ཡོད། ངས་བལྟས་ན་སྙན་ངག་འབྲི་བ་དེ་ལས་སླ་མོ་ཞིག་གཏན་ནས་མིན་ལ།
ལྷག་པར་དུ་རང་མོས་སྙན་ངག་འབྲི་བ་དེ《མེ་ལོང་མའི》ལུགས་ལྟར་འབྲི་བ་
ལས་ལྡབ་འགྱུར་གྱིས་དཀའ་སྙམ། སྙན་ངག་གསར་བའི་ཐད་ནས་བལྟས་ན།
ད་ལྟ་བོད་ཁམས་ཡོངས་སུ་རང་གི་ཁྱད་ཆོས་ཡོད་པའི་སྙན་ངག་པ་ས་བརྩི་རྡོ་
བརྩི་བྱས་ན་བཅུ་ཕྲག་གཉིས་མ་གཏོགས་མི་ལོངས་ཏེ། ཁ་གདངས་པ་ཙམ་
གྱིས་གླུ་ལེན་ཤེས་ཟེར་ན་རློམ་དཀའ་བ་ཞིག་རེད། མིག་སྔའི་ཚོང་རའི་འགྲན་
རྩོད་ཀྱི་རླབས་རྒྱུན་ཁྲོད་ང་ཚོས་རྩོམ་རིག་གི་དར་ཆ་བསྒྲེངས་ནས་གྲུབ་འབྲས་
ཁྱད་པར་ཅན་ཞིག་ལེན་རྒྱུ་ཤིན་ཏུ་དཀའ་མོད། དེང་སང་གི་བོད་མི་རྣམས་ལ་
རྩོམ་རིག་གི་འཚོ་བཅུད་མེད་མི་རུང་བས་ན་ང་ཚོས་མུ་མཐུད་དུ་གསར་རྩོམ་ལ་
བརྩོན་དགོས་པར་མ་ཟད། ད་དུང་སྤུས་ཚད་མཐོ་བའི་བརྩམས་ཆོས་སྤེལ་
བར་འབད་དགོས། འདི་ནི་ངས་རང་མཉམ“ རྫི་བོ”ཚོར་རང་ཉིད་རྫི་བོ་ཕལ་
བ་ཞིག་གི་ངོས་ནས་རང་རེའི་རྩྭ་ཐང་ལ་བླངས་པའི་གླུ་ཆུང་ཞིག་གོ །
141



ནགས་ཀློང་ཁུ་བྱུག་འདུ་གནས།
ཁ་བར་དཔར་བའི་རྐང་རྗེས་ལས་རྟོགས་པ།
དགེ་གཉེན།
ཁོ་བོའི་སྣང་ངོར། བློ་མཐུན་ཁྱུང་ཐར་རྒྱལ་ནི་བློ་རིག་གི་དབལ་སོ་རྣོ་
ཞིང་གཞུང་ལུགས་ཀྱི་རྟིང་མཐིལ་ལོན་ཡོད་པ་དང༌། ཤེས་རིག་གི་མཐའ་སྣེ་
རྙེད་ཡོད་པ་ཞིག་མ་ཡིན་པ་འདྲ། མངོན་སུམ་གྱི་འཚོ་བ་ཞིག་ཐོབ་པ་ནི་ཁོ་ལ་
བརྩོན་འགྲུས་ཀྱི་རྟ་ཕོ་ཞིག་མངའ་བ་དང༌། ཁེངས་སྐྱུང་གི་ཁ་སྲབ་ཅིག་ལྡན་
པ། སྙིང་རུས་ཀྱི་སྐུལ་ལྕག་ཅིག་འཛོམས་ཡོད་པ་ཞིག་སྟེ། སློབ་གསོ་རིག་
པའི་བཞེད་དགོངས་ལྟར་ན། འདི་ལ“བློ་རིག་མ་ཡིན་རྒྱུ་རྐྱེན”ཟེར་ལ། བློ་
རིག་ཙམ་ལས་གལ་ཆེ་ཞིང་འབྱོར་ཟིན་ཤེས་ཡོན་ལས་ཀྱང་གཙོ་ཆེ་བའི་རིག་
གནས་ལ་འཇུག་པའི་མཐུན་རྐྱེན་ཡིན་ཞེས་པ་བདེན་ཤ་སྟག་རེད།
དེང་གི་ན་གཞོན་ལས་ལ་ལ་ཞིག་རང་དང་ཞེ་མཐུན་ཉུང་ཤས་མ་གཏོགས་
སྤྲོ་བ་མི་འཕེལ་བའི་སྙན་རྩོམ་བྲི་བར་གཡེང་ལ། སྤྱི་ཚོགས་འཚོ་བར་དངོས་སུ་
མཁོ་བའི་གཞུང་སྒེར་སྒྲོག་སྐུར་གྱི་ཡིག་ཆ་རེ་འབྲི་དགོས་ཚེ། ཁ་སྣ་སྙེར་སྟེར་
དང་ལག་པ་འཕུར་འཕུར་ཚུལ་དུ་འདུག་པའམ། བོང་བུ་དར་འཁྱག་ཐོག་ཏུ་
དེད་པ་ལྟར་གོམ་ཁ་འཁུམས་ཤིང་རྒྱུད་པ་འདར། ཁྱུང་ཐར་རྒྱལ་ནི་གོང་རིམ་
གྱིས་ལས་འགན་གཏད་པ་དང་རྒན་རབས་གང་གིས་ལས་བཅོལ་སྤྲད་པ། ཐ་
ན་གྲོགས་ཆུང་རྣམས་ཀྱིས་རོགས་ཞུས་ལའང་རང་གི་ནུས་པ་བཅུ་ཐམ་ན་ཕྱེད་
བཅུ་ བཏོན་ པའི་ ཚུལ་ མ་ ཡིན། ཁོས་རྩོམ་ བྲིས་ པའི་ ཐད་ ནས་ བཤད་ ན།
142



ཁྱུང་ཐར་རྒྱལ།
ཐུང་བ་ཚིག་རྐང་དུ་མའི་སྙན་རྩོམ་རིང་བ་ཚེག་ཁྱིམ་ཁྲི་ཕྲག་དུ་མའི་དཔྱད་རྩོམ།
རྒྱུན་སྤྱོད་གསར་འགྱུར་རིགས་ཀྱི་རྩོམ་ཡིག ཡང་ན་སྲིད་ཕྱོགས་གཞུང་ཡིག་
སོགས་གང་མང་ལ་འབད་པ་བཅས་བྱས་པའི་དབང་གིས། ཁོའི་སྒྱུ་རྩལ་་་
བརྩམས་ཆོས་ནང་བརྗོད་བྱ་འཛིན་ཐབས་དེ་ལྟོས་བཅས་ཀྱིས་མང་བ་དང་།
སྤེལ་སྟངས་གསར་བའི་ཐད་ཀྱིས་ཉམས་ལེན་ལ་བརྩོན་པ་བྱས་ཡོད། འཚོ་
བའི་ཉིང་བཅུད་ལྟ་བུའི་ཤེས་རྟོགས་མི་ཉུང་བ་བཀོད་ཡོད་པ། ཉིད་ཀྱི་རྩོམ་
རིག་ཞིང་སར་བཅུད་ལྡན་འབྲས་བུ་སྨིན་པ་
་སོགས་ཀྱི་གཞི་རྐྱེན་དུ་གྱུར་ཡོད་པ་
རེད། 《ཁ་བ་དཀར་པོ》ཞེས་པའི་སྙན་ངག་གི་དེབ་ལ་བལྟས་པ་ཙམ་གྱིས་
ཀྱང་། རྩོམ་པ་པོས་འཚོ་བའི་མཐོང་ཐོས་མྱངས་གསུམ་ལ་རིག་པས་རྫས་སྦྱོར་
གང་འདྲ་བརྒྱབ་ནས་འོ་ཆུ་ཞོ་རུ་འགྱུར་ཚུལ་ལམ་དོན་དམ་མར་ལོ་ལོན་ཚུལ་
སོགས་ཁ་བ་ལ་དཔར་བའི་རྐང་རྗེས་བཞིན་གསལ་ལེར་སྣང་འདུག
གསར་རྩོམ་བྱ་བའི་ མཚན་ ཉིད་དང་ མཚུངས་ པ་ ཞིག་ ཡོང་དགོས་ན།
ཐོག་མར་རྩོམ་པ་པོས་ཐུན་མོང་མ་ཡིན་པའི་ཚོར་འདུ་དང་ཁྱད་པར་སྟེང་ཡིན་
པའི་ ཤེས་ རྟོགས་ གང་ ཡང་ རུང་ བ་ ཞིག་ རྙེད་ པའམ་ བཀོད་ ཡོད་ པར་ ངེས།
དེབ་དེའི《མཚེའུ་འགྲམ་དུ》ཞེས་པ་ལས། ཕོ་གསར་མོ་གསར་གྱི་དྲི་མ་མ་གོས་
པའི་མཛའ་བརྩེ་
རྩེ་དེ་ཐོག་མར་ཆགས་ཚེ། དབྱར་འགོ་མའི་ཉམས་དང་ལྡན་
པའི་མཚེའུ་འགྲམ་གྱི་ཡུལ་ལྗོངས་ཡིད་དུ་འོང་བ་ཞིག་སྟེ། མེ་ལོང་ལྟ་བུའི་
གཡུ་ལྟར་སྔོ་བའི་མཁའ་དབྱིངས།
ལང་ལོང་དུ་རྒྱུ་བའི་སྤྲིན་དཀར།
འདམ་རྩྭ་ཟ་བའི་ངང་ངུར་ཁྱུ་སོགས་ཉམས་དགའ་བའི “ལྷིང་འཇགས”ཡུལ་
ཞིག་མངོན། འོན་ཏེ་སྐབས་མིན་ཐོལ་བྱུང་གི་བྱ་སྤྱོད་དེ“གོམ་པ་གཅིག་སྤོས་
པའི་ནོར་འཁྲུལ་གྱིས” ཕ་རོལ་མའི “གདོང་ཡོངས་དམར་པོར་གྱུར་པ”དང་།
ལྷིང་འཇགས་ཀྱི་ཉམས་དཀྲུགས་ཤིང་ངང་ངུར་ གྱི་ ཁྱུ་ ཡང་འདྲོགས་ པ་དང༌།
“ངའི་ནམ་མཁའ་ཧྲིལ་བོ་ཆག་ཀྲུམ་དུ་བཏང”། འདི་བཞིན་དུ་རང་ལ་འགྱོད་
མཚེའུ།
143



ནགས་ཀློང་ཁུ་བྱུག་འདུ་གནས།
པ་སྐྱེས་ཚུལ་གྱི་ཚོར་སྣང་དེ་ཐུན་མོང་མ་ཡིན་པ་ཞིག་ཏུ་ཆགས་པའི་ཤུགས་སུ།
གཞན་ལ་འཚོ་བའི་ཉམས་མྱོང་ངམ་ཤེས་རྟོགས་དེ་འདྲ་ལས་བསླབ་བྱ་ཞིག་ནི་
འགོག་ཐབས་བྲལ་བར་སྟེར་བ་ཡིན། ཡང་ན《 ན་ཆུང་མ་དང་ཁ་བ》ལས།
ན་ཆུང་མ་དེའི་ཚེ་གང་བོ་འཇིག་རྟེན་ངེས་འབྱུང་ལས་མ་འདས་ཀྱང་། སྤྱིར་
བཏང་གི་སྐྱེ་རྒ་ན་འཆི་ཙམ་དེ་རང་མཚན་ཅན་གྱི་འཚོ་བའི་སྣང་ཡུལ་ཞིག་ཏུ་
བཟོས་ནས། འབྲོག་ཁྱིམ་ནས་སྐྱེས་པའི་ན་གཞོན་མ་རྣམས་ལ་རང་གི་མི་ཚེའི་
ལྟ་བ་གང་འདྲ་ཞིག་འོས་པའི་དྲི་བ་ཆེན་པོ་ཞིག་བཏོན་ཡོད། ཁ་བ་དཀར་
པོའི་མཚན་མོ་དེར། ན་ཆུང་མ་ཉིད་འཁོར་བའི་ལྟེ་གནས་སུ་ཚུད་ལ། དེ་
དང་འདྲ་བའི་ མཚན་ མོ་ཞིག་ལ་ འཁོར་ བའི་ལྟེ་ གནས་ལས་ ཕྱིར་ གྲོལ་བྱུང་།
ལུག་ཁྱུ་སྲུང་བའི་མཚན་མོ་དེ་ནས་འཚོ་ཚེའི་གསང་ཆ་དེ་མྱོང་བ་ཡིན་ན། “ཟླ
བ་ཕྱེད་ཀ”སྟེ་བཟའ་ཟླས་འདས་བསྐྱུར་བྱས་ནས་ཁོ་མོའི“འཇིག་རྟེན་ཕྱེད་ཀ”
ཞིག་ཏུ་གྱུར་པའི་མྱོང་སྣང་བསྟན། འདི་བཞིན་དུ་མིག་མཐོང་ལག་ཟིན་ཡིན་
པའམ་སོ་སོས་ཉམས་མྱོང་དབང་དུ་ཁས་ལེན་ཐུབ་པའི་བྱ་དངོས་ཏེ། “བསིལ་
རླུང་འཇམ་པོ་སེམས་ཁོང་དུ་གཡུག་པ”། རྩྭ་ཐང་དང་གཡང་དཀར་གྱི་ཁྱུ།
“ བྲག་ཆ་འཁོར་བའི་བརྩེ་སེམས་ཀྱི་གླུ”“ཚོན་མདོག་གི་རོལ་མོས་བཞུར་རྒྱུན་
“གཟའ་སྐར་འཕྲོད་སྦྱོར་གྱི་སྟོན་མོ”།
“ཆར་བས་བརླན་
ན་ཞིང་
ཆར་བས་བརྫིས་པ”། “སྐྲ་ལོ་དཀར་པོ”འམ“སྨ་ར་སྔོན་པོ”། “མཐའ་
མཇུག་གི་མཚན་མོ”བཅས་ཀྱི་ཕྲེང་བ་དེ། བ་སོའི་གདུ་བུ་ནས་འགོ་བརྩམས་
ཤིང་དེ་ཉིད་ཐོག་ཏུ་མཇུག་གྲིལ་བ་བྱས་པ་ན།། གདུ་བུ་དེ་འཁོར་བ་མཚོན་
པའི་དམིགས་བསལ་མཚོན་བྱེད་ཚུལ་གྱིས་ཕལ་བ་ཞིག་གི་ཚེ་ཡུན་གྱི་སྣང་བརྙན་
སྐྱ་རིས་ཚུལ་དུ་བཞེངས་ཤིང་དེ་ལ་རང་གི་ཟུངས་ཁྲག་བྲན་པའི་ཞེ་འཁྲིའང་སྣང་
འདུག
ཐུན་མོང་མ་ཡིན་པའི་ཚོར་འདུའམ་ཤེས་རྟོགས་ཤིག་འཐོབ་པར་སྙེག་
བསྲིངས”།
144



ཁྱུང་ཐར་རྒྱལ།
པའི་འདུ་ཤེས་གསལ་དྲགས་ཤིག་ཡོད་པ་ན། རྩོམ་རིག་ལག་ལེན་ཁྲོད་རང་ལ་
མཁོ་བའི་བཅུད་ལེན་པ་དང་རྫས་འཚོལ་བ་དང་སྦྱོར་ཚུལ་སྤེལ་སྟངས་གང་་
འཚམ་སོགས་ལ་བློ་ཡང་རང་བཞིན་གྱིས་ཕྱོགས་སྲིད། ཁྱུང་ཐར་རྒྱལ་གྱི་སྙན་
ངག་ལས། 《གནམ་ས་འབྲེལ་མཚམས་ཀྱི་མགྱོགས་བྲིས》དང《གསེར་མོ་་
འཚོ》སོགས་སྐོར་ཞིག་རྩོམ་གྱི་རྣམ་པའི་ཆ་གཙོ་བའི་བརྟེན་དོན་ཐད་ནས་་་
འབད་པ་བྱས་པའི་ལག་རྗེས་མངོན་ཆེ་བ་རེད། 《མི་ཚེ • འཚོ་བ》དང《རླུང་
རྟའི་སྐྱོ་དབྱངས》སོགས་སྐོར་ཞིག་ནང་དོན་གྱི་ཆ་གཙོ་བའི་བཞུགས་དོན་ཐད་
ནས་འབད་པ་བྱས་པའི་ལག་རྗེས་མངོན་ཆེ་བ་རེད། འོན་ཏེ། གསར་་་
གཏོད་ཀྱི་རང་བཞིན་ལྡན་ཤག་ཤག་ཡིན་པའི་སྒྱུ་རྩལ་བརྩམས་ཆོས་ནི་ཀློག་པ་པོ་
མང་པོས་གཅེས་འཛིན་བྱེད་ཅིང་བཞུགས་བརྟེན་གཉི་ ག་དབྱེར་མེད་ཚེ་སྲོག་
ལྡན་པའི་ཕུང་བོ་ཞིག་ཏུ་འགྲུབ་པར་བྱ་བ་རྩོམ་པ་པོའི་དམ་བཅའ་འབའ་ཞིག་
ལགས། བླང་བྱ་འདི་འདྲའི་དབང་དུ་དཔྱད་ན། 《ཉི་མ་དང་ཉི་མའི་ལུག་
ཁྱུ》《མཚེའུ་འགྲམ་དུ》《ན་ཆུང་མ་དང་ཁ་བ》སོགས་ལྟོས་བཅས་ཀྱི་མཆོག་
ཤོས་སུ་གྱུར། སྒྱུ་རྩལ་གྱི་ཆོས་གསུམ་ སྟེ་བདེན་དགེ་མཛེས་ གསུམ་དང་
བཞུགས་བརྟེན་དོན་གཉིས་བཅས་ཕྱོགས་གཙོ་ཤོས་ཀྱི་དཔྱད་ཚུགས་པ་རེད།
ཇི་སྐད་དུ། ཆང་མཁན་གནས་སུ་བཅར་ན་ཆང་དྲི་ཐི་ལི་ལི། སྨན་མཁན་
གནས་སུ་བཅར་ན་སྨན་དྲི་ཐི་ལི་ལི། གོང་གླེང་སྙན་ངག་དེ་རྣམས་བཀླགས་ན།
སྙན་ཆའི་དྲི་ངད་ཀྱི་འཁྱིལ་ཁོངས་ཤིག་ཏུ་དྲངས་འགྲོ་བ་རེད། འདི་ནི་ཐུན་
མིན་ཚོར་འདུའམ་ཤེས་རྟོགས་དེ་སྦྱོར་ཚུལ་སྤེལ་སྟངས་ཀྱིས་ཀྱང་གང་ལ་གང་
འཚམ་སྒོས་ལེགས་པར་བཏེགས་པའི་ཡོན་ཏན་རེད། དེབ་འདིར་བསྒྲིགས་
པའི་གྲུབ་འབྲས་རྣམས་ལ་འོས་མིན་མཆོག་དམན་ཡོད་ཀྱང་། དེ་གར་བོད་
རང་སྲོལ་གྱི་མགུར་དང་གླུ་གཞས། ལེགས་བཤད་དང་བསླབ་བྱ། སྔ་སྲོལ་
སྙན་ངག་དང་གསར་དར་སྙན་ངག་སོགས་ནས་རྫས་བཅུད་བྱུང་བའི་བྲོ་བ་སྣ་
རྒྱུ་
145



ནགས་ཀློང་ཁུ་བྱུག་འདུ་གནས།
ཚོགས་ཤིག་ཚོར་བ་མ་ཟད། མི་རིགས་གཞན་པའི་སྲོལ་གྱི་མཛའ་བརྩེ་
སྙན་
ངག་དང་། ཚལ་གླིང་སྙན་ངག རྩེད་མཚར་སྙན་ངག ཡང་ན་དངོས་
སྲིད་རིང་ལུགས་དང་སྒྱུ་འཕྲུལ་དངོས་སྲིད་རིང་ལུགས་སོགས་ཀྱི་སྤེལ་སྟངས་
ཀྱང་ཚོར་རྒྱུ་ཡོད། གནས་ཚུལ་འདི་འདྲ་བ་ནས་རྩོམ་པ་པོས་འབད་བརྩོན་གྱི་
ལམ་རྗེས་ཤེས་ངེས།
ཁྱུང་ཐར་རྒྱལ་གྱི་གསར་རྩོམ་ལག་ལེན་ཁྲོད་ནས་ཡང་བསྐྱར་དཔང་བྱེད་
ཅིག་བྱུང་བ་སྟེ། རྩོམ་པ་པོ་རང་ཉིད་གཏོགས་ཁོངས་དེའི་མི་དམངས་ཀྱི་འཚོ་
བའམ་སྨྲ་བརྗོད་ཉིང་བཅུད་ནི་གསར་རྩོམ་གྱི་བརྟེན་གཞི་གཙོ་བོ་ཡིན་པ་དང་།
གསར་རྩོམ་གྱི་དམིགས་ཡུལ་དེའང་ཡང་བསྐྱར་འཚོ་བཞིན་པའི་རང་རིགས་མི་
དམངས་སྐྱོ་གདུང་ལས་འགྲོལ་བའམ་རྗེས་ལུས་ནས་འཐེན་པ་ལ་ཞབས
ཞབས་ཕྱི་བྱ་
དགོས་ཕྱིར། རྩོམ་གྱི་བཞུགས་བརྟེན་དོན་གཉིས་གང་ནས་ཡོང་བ་དང་གང་
དུ་འཕྲོད་དགོས་པའི་གནད་ཀ་དེ་ནས། རང་བཞིན་དེ་བཞིན་གྱིས་སྤེལ་་
སྟངས་སམ་རྗོད་བྱེད་བབ་ཆགས་ཡིན་མིན་དང་སྙན་ཆ་ལྡན་མིན་དཔྱད་པའི་
ཚད་གཞིའི་ངེས་པ་བྱུང་ཡོད། དེ་ལྟར་ན་གནའ་མི་ལས་དེང་མི་གཙོ་བ་དང༌།
མི་ཉུང་ཤས་ལས་མང་ཤས་གཙོ་བ། སྐུ་དྲག་ཤོས་ལས་ཕལ་བ་གཙོ་བ། ཕྱིར་
ལྟ་ལས་མདུན་ལྟ་གཙོ་བ་སྟེ། དམངས་གཙོ་རིང་ལུགས་ཀྱི་རྩོམ་རིག་ལྟ་བ་འདི་
ནན་ འཛིན་ བྱེད་ པ་ གལ་ ཆེ་ སྙམ། བོད་ ཀྱི་ རྩོམ་ རིག་ ལོ་ རྒྱུས་ བརྟག་ ཚེ།
གནའ་ནས་ད་ལྟ་དབར་དུ་ལད་མོ་བྱས་པའི་ལད་རྩོམ་མང་ལ། གསར་གཏོད་
ལྡན་པའི་གསར་རྩོམ་ཉུང་། དེར་རྩོམ་རིག་གི་རང་གཤིས་སམ་རང་མཚན་དེ་
ཐུན་མིན་ཚོར་འདུའམ་ཤེས་རྟོགས་སྙེག་པའི་གསར་གཏོད་ཡིན་པའི་རྩ་བའི་
ཁྱད་ཆོས་ལ་གོ་རྟོགས་གསལ་བོ་མི་ལྡན་པ་དང་། ཡང་ན་དམངས་གཙོའི་རྩོམ་
རིག་ལྟ་བ་ལེགས་པར་མ་ཆགས་ཤིང་སྤྱི་ཡོངས་ནས་བརྩི་འཇོག་མ་བྱས་པའི་རང་
སྐྱོན་ ནི་ རང་ གིས་ ངོས་ ཟིན་ དགོས་ པའི་ གནས་ ཤིག་ རེད། ལོས་ ཡིན་ ཏེ།
146



ཁྱུང་ཐར་རྒྱལ།
ཁྱུང་ཐར་རྒྱལ་གྱི་སྙན་རྩོམ་འདི་ལོ་རྒྱུས་ཀྱི་ཆུ་རྒྱུན་རིང་མོར་འདྲེས་ཕྱིན་པ་ན།
སྲང་ཐོག་ནས་རན་ནམ་རྒྱ་ཐོག་ནས་རན་པ་ད་དུང་བརྗོད་པའི་སྐབས་མིན་མོད།
འོན་ཏེ་ཁོའི་གསར་རྩོམ་གྱི་ཁ་ཕྱོགས་ནི་ཆོས་ཉིད་དང་མཐུན་པ་ལ་བསྙོན་དུ་
མེད། རྩོམ་རིག་ནི་མིའི་རིག་པ་ཡིན་ཞེས་པའི་རྩ་ཚིག་འདི་ལའང་བསྙོན་དུ་
མེད། དེས་ན་འགྲོ་བ་མིའི་རྐང་བ་ནི་སྡུན་སར་ཕྱོགས་ནས་ཐོགས་ཡོད་པ་
དང༌། ཁོ་རང་ནི་ལུགས་འདི་བཞིན་བོད་ཡིག་དང་ མཉམ་དུ་ལམ་ལ་ཆས་
ཤིང་། “ལྗིད་ཏིག་ཏིག་གི་རྐང་རྗེས་རེ་རེར”ཁ་བ་གསལ་ལེར་དཔར་འདུག
“ ཁྱོད་ཀྱིས་སྨོན་པ་ནི་འོངས་པ་ཡིན་པས། དེ་ནི་འབྲས་བུའི་བཅུད་ཀྱིས་་
གཏམས་པའི། ལྗིད་ཏིག་ཏིག་གི་འཇིག་རྟེན་ཞིག་ཡིན་པར་སྨོན།།
(to
147



ནགས་ཀློང་ཁུ་བྱུག་འདུ་གནས།
སྙན་དེབ《ཁ་བ་དཀར་པོ》བཀླགས་པ།
རེབ་ཀོང་རྡོ་རྗེ་མཁར།
༦
མེ་ཏོག་གི་འཇིག་རྟེན་དང་། རྩྭ་ལྗང་གི་བང་མཛོད། ནོར་ལུག་གི་ཕ་
ས་སྟེ་རྩེ་གཞུང་སྐྱིད་པའི་སྨན་ལྗོངས་ནས་སྐྱེས་པའི་ན་གཞོན་སྙན་ངག་པ་ཁྱུང་
ཐར་རྒྱལ་ནི་གཡང་དཀར་ལུག་གི་འབའ་ལྡིར་དང་ཅང་ཤེས་རྟ་ཕོའི་རྨིག་སྒྲ་
བཅས་ལ་འགྲོགས་ཏེ་ཆེར་བསྐྱེད་ཅིང་། རྫི་བོ་གཞོན་ནུ་མའི་སྙན་འཇེབས་ཀྱི་
གླུ་སྒྲ་དང༌། གསལ་བྱེད་སུམ་ཅུ་ ཀློག་པའི་གདངས་སྙན། ཤ་མར་རྩམ་་
གསུམ་གྱི་དྲི་ཞིམ་འཐུལ་བའི་དབུས་ནས་བཅུ་དྲུག་གི་ལང་ཚོ་ཡོངས་སུ་རྫོགས་
པའི་ཁོའི་བློ་གྲོས་ཀྱི་རྩལ་ལས་འཁྲུངས་པའི་སྒྲུང་གཏམ་དང་སྙན་ངག་བཅས་
ལའང་འབྲོག་པའི་ཁྱད་ཆོས་ཀྱིས་ཕྱུག་པ་ཡིན། འབྲོག་པའི་རྩྭ་ཐང་ནས་ཆེར་
བསྐྱེད་པའི་ན་གཞོན་རྩོམ་པ་པོ་ཁྱུང་ཐར་རྒྱལ་གྱིས་མི་རིགས་ཀྱི་ལས་དབང་ལ་
བསམ་གཞིག་བྱེད་
པ་དང་།
འབྲོག་པའི་འཚོ་བའི་གནས་ཚུལ།
ཕོ་མོའི་
བརྩེ་དུང༌། བོད་འབངས་ཀྱི་ཕུགས་བསམ་དང་རེ་འདུན་བཅས་མཚོན་པའི་
སྙན་ངག་བྲིས་ནས་ དུས་དེབ་དང་ཚགས་པར་རྣམས་ཀྱི་ཐོག་ཏུ་བཀོད་ཅིང་།
སྙན་ཞིང་རྣ་བར་འཇེབས་པའི་
་ཚིག་གི་སྡེབ་སྦྱོར། ཡིད་ཀྱི་བརྟན་པ་འཕྲོག་
པའི་དབྱངས་ཀྱི་ཉམས་འགྱུར། རྒྱ་མཚོའི་གཏིང་ལས་ཟབ་པའི་བརྗོད་བྱའི་
ནང་དོན་བཅས་ཀྱིས་གངས་རིའི་ལྗོངས་འདིའི་ཀློག་པ་པོ་མཐའ་ཡས་པ་ཞིག་གི་
ཡིད་དུ་བག་ཆགས་ཟབ་མོ་ཞིག་བཞག་ཡོད། 1995ལོར་ཀན་སུའུ་མི་རིགས་
148



ཁྱུང་ཐར་རྒྱལ།
，
དཔེ་སྐྲུན་ཁང་གིས་པར་དུ་བཏབ་པའི《ཁ་བ་དཀར་པོ》ཞེས་པའི་སྙན་ངག་གི་
དེབ་ཏུ་མི་རིགས་ཤིག་གིས་དཔའ་ངར་ཞུམ་པ་མེད་པར་འཚོ་གནས་བྱེད་པའི་
སླད་དུ་འཐབ་རྩོད་དོན་དུ་གཉེར་བའི་ལོ་རྒྱུས་དེ་སྒྱུ་རྩལ་ཀུན་དྲིལ་གྱི་བྱེད་ལས་
ལྡན་པའི་སྒོ་ནས་མཚོན་པའི་སྙན་ངག་མང་པོ་ཞིག་བཀོད་ཡོད་དེ། དཔེར་ན
(ཉི་མ་དང་ཉི་མའི་ལུག་ཁྱུ 》ལྟ་བུ་ཡིན་ལ། རྩོམ་དེའི་བསྒྲིག་ཚུལ་ནི་ངོ་མཚར་
ཞིང་འབྲེལ་ཆགས་པ། འཆར་སྒོ་མྱུར་ཞིང་ཕུན་སུམ་ཚོགས་པ་ཞིག་ཡིན་པས།
དེ་བཀླགས་ན་ཀློག་མཁན་ལ་དགའ་སྡུག་ཆགས་སྡང་གི་སྣང་བ་ཞིག་འགོག་མེད་
དུ་སྟེར་བ་རེད། རྩྭ་ཐང་གི་འབྲོག་པའི་ལོ་རྒྱུས་ནི་དཀའ་སྤྱད་སྡུག་རུས་བྱས་
པའི་ལོ་རྒྱུས་ཤིག་སྟེ།
“ཁ་བ་ལེབ་མོ་གཅིག་ཐོག་གཉིས(ཉིས)རྩེག་གིས། / ནོར་འཛིན་སྟོབས་
ཤུགས་ཆེ་ཡང་ལྗིད་ཀྱིས་མནན། / རྩྭ་ཐང་གི་སྦྲ་ནག་ཚོགས་ནི། /ཤོག་དཀར་
ངོས་ཀྱི་ནག་ཐིག་འདྲ། / ཉི་མ་རེ་རེ་བཞིན་ཉི་མར་འཚུབ་ཆ་ལངས། ༼ ཉི་མའི་
ལྷས་རར་ཉིན་རེར་བེམ་རོ་འཕེལ”ཞེས་པ་ལྟ་བུ་ཞིག་ཡིན། ཆར་དྲག་རླུང་
འཚུབ་དང་ཁ་བ་བུ་ཡུག་གི་མཚོན་ཆ་ག་ས་ཀུན་ཏུ་བསྒྲེངས་ཤིང་མདུན་ལམ་ནི་
ངེས་པ་དོན་གྱི་དཀའ་ཉེན་འཕྲོ་འདུ་འཚུབ་པའི་གནས་སུ་ཡོད་མོད། འོན་
ཀྱང་འབྲོག་པ་རྣམས་ཀྱིས་རང་དབང་དང་བདེ་སྐྱིད་དོན་དུ་གཉེར་བར་བརྩོན་
པ་ནི། “སྐྱ་རེངས་དང་མཉམ་དུ་ཉི་མས་ལུག་ཁྱུ་དེད། / དབྱར་དགུན་སྟོན་
དཔྱིད། / དུས་བཞི་བརྗེ་རེས། / ཡོད་ཚད་ལུག་ཁྱུ་དང་མཉམ་དུ་རླུང་ལ་་
བསྐུར”ཞེས་བྲིས་པ་ལྟ་བུ་ཡིན། འབྲོག་པ་ཞིག་ཡིན་ན་ཁོ་ཚོའི་བདེ་སྡུག་ནི་
ཕྱུགས་རིགས་དཀར་ནག་གི་འཕེལ་རྒུད་ལ་བརྟེན་ནས་འབྱུང་བཞིན་ཡོད་ཅིང་།
ཕྱུགས་རིགས་དཀར་ནག་རྣམས་འཕེལ་དུ་འཇུག་པའི་སླད་དུ་ཁོ་ཚོས་ལུས་ཀྱི་
ལང་ཚོ། རྣམ་དཔྱོད་དང་བློ་གྲོས། སྟོབས་ཤུགས་དང་ བརྩེ་དུང་སོགས་
ཕངས་མེད་དུ་འབུལ་བའི་ལས་ལ་རྩེ་གཅིག་ཡིད་ཀྱིས་གཞོལ་བཞིན་ཡོད་པས།
ཞེ
149



ནགས་ཀློང་ཁུ་བྱུག་འདུ་གནས།
《 ཉི་མ་དང་ཉི་མའི་ལུག་ཁྱུ 》ཞེས་པ་འདི་ནི་མདོ་དབུས་མཐོ་སྒང་གི་འབྲོག་པ་
རྣམས་ཀྱི་དཀའ་སྤྱད་སྡུག་རུས་ཀྱི་སྙིང་སྟོབས་དང༌། ལས་དབང་། མདུན་
ལམ་བཅས་སྒྱུ་རྩལ་གྱི་ཐབས་ལམ་ནས་མཚོན་པའི་སྙན་ངག་ཅིག་ཡིན་པའི་ཁར།
འི་ བརྗོད་ བྱའི་ དོན་ ཟབ་ ཅིང་། བརྩེ་ དུང་ དྲི་ མ་ མེད་ པས་ ཕྱུག་ པ་དང་།
སྙན་ངག་གི་ཉམས་རྩོལ་མེད་དུ་ཐོན་པ། སྦས་དོན་ལྡན་པ། འཆར་སྣང་
ཕུན་སུམ་ཚོགས་པ། མཚོན་ནུས་ཆེན་པོ་ཡོད་པ་བཅས་ཀྱི་ཁྱད་ཆོས་ཡོངས་སུ་
རྫོགས་པས། ངོ་མཚར་རྨད་དུ་བྱུང་བའི་སྒྱུ་རྩལ་གྱི་ཉམས་འགྱུར་ལྡན་པ་རེད།
སྤྱིར་འཇིག་རྟེན་གྱི་རིག་གནས་དང་རྩོམ་རིག་གང་དང་གང་ཞིག་ཡིན་
ཀྱང་ཚང་མ་སྔར་ཡོད་རིག་གནས་དང་རྩོམ་རིག་གི་རྨང་གཞིའི་སྟེང་ནས་བྱུང་ཙ་
ན། གསར་རྙིང་ཟུང་འབྲེལ་བྱས་ཏེ་དར་རྒྱས་གཏོང་རྒྱུ་ནི་ཀུན་ལ་འཕྲོད་པའི་
སྲོལ་ཞིག་ཡིན། ན་གཞོན་རྩོམ་པ་པོ་ཁྱུང་ཐར་རྒྱལ་གྱིས་གནད་དེ་གསལ་བོར་
རྟོགས་ནས་བོད་ཀྱི་སྲོལ་རྒྱུན་སྙན་ངག་གཞིར་བཞག་བྱས་ཐོག་རྒྱ་དང་ཕྱི་གླིང་གི་
སྙན་ངག་རྩོམ་ཐབས་ཀྱི་ལེགས་ཆ་རྣམས་བླངས་ཏེ《 ཁ་བ་དཀར་པོ》ཞེས་པའི་
དེབ་ཏུ་བཀོད་པའི་སྙན་ངག་རྣམས་ལེགས་པར་བརྩམས་ཏེ་བོད་ཀྱི་ཀློག་པ་པོ་
ཡོད་དོ་ཅོག་གི་ཐོས་འཛིན་གྱི་དགའ་སྟོན་དུ་སྤེལ། སྤྱིར་འཛམ་གླིང་ན་ཚད་
ལྡན་གྱི་སྙན་རྩོམ་འདི་ཡིན་ཞེས་འུད་ཀྱིས་བསྒྲགས་ནས་རྩོམ་ཐབས་ གཏན་
འཁེལ་བྱེད་ཐུབ་པ་ཞིག་གཏན་ནས་མེད་ཅིང་། རྩོམ་ཐབས་གསར་བའི་རྒྱུད་
ལས་སྙན་རྩོམ་གསར་བ་ཞིག་བྱུང་བ་ན། སྔར་སྤྱི་ཚོགས་ལ་ཕན་སླེབས་ཆེ་བའི་
སྙན་རྩོམ་རྙིང་བ་ཐམས་ཅད་གདོན་རྗེས་སུ་བརྩི་བ་ནི་མི་གླེན་པའི་རྟགས་ཏེ་མི་
རིགས་ཀྱི་ཁྱད་ཆོས་ལྡན་པ་ཞིག་ཡིན་ན་ད་གཟོད་འཛམ་གླིང་ལ་བྲིན་པ་ཡིན་གྱི།
རྒྱ་དང་ཕྱི་གླིང་གི་སྙན་རྩོམ་རྣམས་ཚུར་བསྒྱུར་ནས་རང་ཉིད་ཀྱིས་བརྩམས་ཁུལ་
བྱས་ཏེ་དུས་དེབ་ཏུ་བཀོད་པ་རྣམས་འཛམ་གླིང་དུ་བྲིན་ཁག་པོ་འདུག ཁྱུང་
ཐར་རྒྱལ་གྱིས་བརྩམས་པའི་སྙན་ངག་རྣམས་ནི་འབྲོག་པའི་འཚོ་བ་ཕྱོགས་་་
15O



ཁྱུང་ཐར་རྒྱལ།
བསྡུས་བྱས་ཏེ་མཚོན་པ་ཞིག་ཡིན་པས།
མཐོང་བ་ཙམ་གྱིས་ཀློག་འདོད་ཡོད་
ཅིང་། བཀླགས་པ་ཙམ་གྱིས་དགའ་སྡུག་ཆགས་སྡང་གི་ཚོར་བ་སྐྱེས་སུ་འཇུག་
པ་དང༌། དེ་ནི་སྙན་ངག་གི་སྒྱུ་རྩལ་གྱི་ནུས་པ་རེད། གཞན་དུ་ན《 ཁ་བ་
དཀར་པོ》ཞེས་པའི་སྙན་ངག་གི་དེབ་འདིའི་ནང་དུ་སྙན་ངག་ཚན་པ77ཡོད་
ཅིང༌། དེ་ཡང་ཕོ་མོ་གཞོན་ནུ་རྣམས་ཀྱི་ཟོལ་མེད་པའི་འདོད་བརྩེ་མངོན་པར་
མཚོན་ པའི《ལྷོ་རོང་མོན་པའི་ནགས་གསེབ》དང་། འབྲོག་པའི་འཚོ་བ་
རྣམས་སྒྱུ་རྩལ་རྨད་དུ་བྱུང་བའི་ལམ་ནས་ཇི་བཞིན་མཚོན་པའི《ཁ་བ་བབས་པ》
དང༌། བུད་མེད་ཀྱི་ཐོབ་ཐང་དང་རང་དབང་དང་བརྩེ་དུང་སོགས་མཚོན་
པའི《དབྱངས་ཅན་སྒྲོལ་མའི་སྒྲུང་རིང》དང་། ཕུགས་བསམ་དང་བདེ་སྡུག་
སོགས་ཀྱི་གནས་ཚུལ་མཚོན་པའི《ནས་ཆང་གི་སྐྱུར་ཁ》དང་། ཆོས་ལུགས་
དང་ལོ་རྒྱུས་ལས་བྱུང་བའི་དར་རྒུད་རྒྱལ་ཕམ་གྱི་གནས་ཚུལ་དང་གསར་རྙིང་གི་
སྐྱོན་ཡོན་མངོན་པར་མཚོན་པའི《 ཤམ་བྷ་ལའི་ཁ་བ་ནག་པོ》སོགས་ལེའུ་ལྔ་རུ་
ཕྱེ་ཡོད། ཁ་ཅིག་གིས་ན་གཞོན་སྙན་ངག་པ་ཁྱུང་ཐར་རྒྱལ་གྱི་སྙན་ངག་རྣམས་
ནི་ཕོ་མོ་གཞོན་ནུའི་འདོད་པའི་བརྩེ་དུང་ཁོ་ན་མཚོན་པ་ཞིག་ཡིན་པར་བཤད་
པ་ནི་དོན་ལ་གནས་པ་ཞིག་མིན་ཏེ། ཕོ་མོ་གཞོན་ནུའི་འདོད་པའི་བརྩེ་དུང་
ལ་བརྟེན་ནས་བོད་སྤྱི་དང་ཁྱད་པར་དུ་འབྲོག་པའི་འཚོ་བ་དང་། ཕོ་མོའི་
བརྩེ་དུང༌། རང་དབང་། ཕུགས་བསམ། འདས་ཟིན་པའི་ལོ་རྒྱུས། མ་
འོངས་པའི་མདུན་ལམ་སོགས་སྒྱུ་རྩལ་གྱི་ཐབས་ལམ་ནས་མཚོན་པའི་སྙན་ངག་
ཡིན་པའི་ཕྱིར། སྙན་ངག་གི་དེབ་འདི་ནི་བོད་ཀྱི་རྩོམ་རིག་གི་བང་མཛོད་དུ་
འོད་སྟོང་འབར་བའི་མུ་ཏིག་ཅིག་ཡིན་ཞིང་། ཁྱུང་ཐར་རྒྱལ་ནི་སྐར་མ་འོད་
ཆེན་ལྟ་བུའི་ན་གཞོན་སྙན་ངག་པ་ཞིག་ཡིན་པས། བོད་ཀྱི་རྩོམ་རིག་དར་རྒྱས་
ཕུན་ཚོགས་སུ་གཏོང་བར་ལག་རྗེས་འཇོག་པར་གདོན་མི་ཟ་བ་དང་། དུས་
ཕྱིས་སྙན་ངག་རྩོམ་པའི་ཚེ། བོད་ཀྱི་སྲོལ་རྒྱུན་གྱི་རྩོམ་
་རིག་དང་ད་ལྟའི་རྩོམ་
151



ནགས་ཀློང་ཁུ་བྱུག་འདུ་གནས།
རིག་གསར་བ་གཉིས་ཟུང་འབྲེལ་དམ་པོར་བྱས་ཏེ་སྙན་ངག་རྩོམ་པ་གཅེས་སུ་
འཛིན་པ་དང་། བོད་ཀྱི་སྲོལ་རྒྱུན་རྩོམ་རིག་གི་རིན་ཐང་མ་རྟོགས་པར་ལག་
པས་ཟིན་ཚད་དང་མིག་གིས་མཐོང་ཚད་ཐམས་ཅད་བསྡུ་ཅི་ཐུབ་ལ་བརྩོན་པའི་
ངན་རེངས་ཁྲེལ་འདས་ཀྱི་བསམ་སྦྱོར་དང་། རྒྱ་དང་ཕྱི་གླིང་གི་སྙན་རྩོམ་ལ་
སློབ་པའི་ཡོན་དུ་ཕ་མེས་ཀྱི་མཛད་རྗེས་དང་གངས་ཅན་གྱི་ཕ་ནོར་ལ་དམོད་པ་
དང་རྡོག་བརྫི་བྱེད་པའི་ཁ་འཁྱག་སྙིང་རུལ་གྱི་སྤྱོད་ལམ་དག་རྒྱུན་དུ་མི་འཛིན་
པར། སྒྱུ་རྩལ་གྱི་རིན་ཐང་ཆེ་ཞིང་སྤྱི་ཚོགས་ཀྱི་ཐོག་ཏུ་ནུས་པ་ཁྱད་པར་ཅན་
ཐོན་པ་དང་། ཀློག་པ་པོ་དཀྱུས་མ་དག་གིས་ཀྱང་བཀླགས་པ་ཙམ་གྱིས་ཡིད་
དབང་ཅིག་ཅར་དུ་འཕྲོག་པ་བཅས་ཀྱི་ཡོད་ཏན་ཡོངས་སུ་རྫོགས་པའི་སྙན་ངག་
སྔར་ལས་མང་པོ་ཞིག་བརྩམས་ཏེ་བོད་གངས་ཅན་ལྗོངས་འདིའི་ཀློག་མཁན་
ཡོད་དོ་ཅོག་གི་འདྲེན་བྱེད་ཀྱི་བདུད་རྩི་དང་རྣ་བའི་དགའ་སྟོན་དུ་སྤེལ་བར་རེ་
བ་བྱེད་བཞིན་ཡོད།
152



ཁྱུང་ཐར་རྒྱལ།
《ཁྲག་གི་རྐང་རྗེས་རིང་པོ》ཡིས་ཁ་བ་རི་བའི་ལས་དབང་མཚོན།
ཚེ་རིང་དོན་གྲུབ།
བྱ
ནམ་རྒྱུན་སུ་ཞིག་གིས་ང་ལ་ཁོའི་རྩོམ་ཡིག་གམ་དཔེ་ཆ་ལ་ལྟ་ཚུལ་རེ་
འདོན་རོགས་སམ་མགོ་བརྗོད་ཅིག་འབྲི་བའི་རེ་བ་བཏོན་པ་ན་ངའི་སེམས་ལ
“ལྟས་ངན་འདི་ལ་ཡང་བསྟོད་པ་དགོས་འདུག”བསམ་སྟེ་ཞེ་མེར་ནས་ཁོམ་པ་
མེད་པར་ཁ་གཡར་ནས་ཕྱིར་བསྐོར་ཐབས་བྱེད། ཡིན་ནའང་། ཁྱུང་ཐར་
རྒྱལ་ལ་དེ་འདྲ་གཏན་ནས་བྱེད་མི་རུང་། ཁོ་རང་ནི་གཞུང་རྒྱུད་ཤིན་ཏུ་དྲང་
བའི་ མི་ཞིག་ཡིན་ པས་ ན། མ་མཐའ་ཡང་ངས་ཁོ་ལ་རྫུན་བཤད་མི་ཕོད།
རང་མོས་སྙན་ངག་དང་ངེད་གཉིས“ཁྭ་ཏ་དང་མདའ་གཞུ”ཡིན་པས་འདིའི་
སྐོར་ལ་ངས་ལྟ་ཚུལ་ཅི་ཡང་བཤད་མི་ཤེས།
ཁྱུང་ཐར་རྒྱལ་ལ་སྒྲུང་གཏམ་མང་པོ་མེད་ནའང་། སྒྱུ་རྩལ་གྱི་རིན་ཐང་
དེ་སྒོར་མོ་དང་མི་འདྲ་བར་མང་ཉུང་ལ་རག་ལས་མེད་པར་བཟང་ངན་ལ་རག་
ལས་ཡོད་པས་ཁྱུང་ཐར་རྒྱལ་གྱི་སྒྲུང་གཏམ་མི་མང་བའི་ནང་གི་བཟང་ཤོས་ནི
《ཁྲག་གི་རྐང་རྗེས་རིང་པོ》ཟེར་བའི་སྒྲུང་ཐུང་དེ་ཡིན་པ་འདྲ་བས་འདིར་དེའི་
སྐོར་ལ་ལྟ་ཚུལ་ཉུང་ཙམ་བརྗོད་པར་བྱ།
སའི་གོ་ལ་དང་གླིང་ལྔ་བོ། རྒྱལ་ཁབ་སོ་སོ། མི་རིགས་རེ་རེར་ད་ལྟ་
“ནད”ཅིག་བྱུང་ཡོད་པ་འདྲ་སྟེ། དཔེར་ན། ཁོར་ཡུག་དྲི་མས་སྦགས་པ་
དང་ ཨ་ ཤེ་ ཡའི་དངུལ་ལོར་ཉམས་ཉེན། ཀྲུང་གོའི་ ཧམ་ཟོས་ རུལ་སུངས།
སྒྱུ
153



ནགས་ཀློང་ཁུ་བྱུག་འདུ་གནས།
བོད་པའི་རྩྭ་ས་རྩོད་གླེང་ལྟ་བུ་རེད།
དགུན་ཟླ་བཅུ་བའི་ནང་དུ། མཚོ་ངོས་ལ་མཐོ་ཚད་སྤྱི་ཁྲི་བཞི་སྟོང་ཡས་
མས་ཡོད་པའི་རི་མགོའི་དྲོད་ཚད་མ་མཐའ་ཡང་གོར་ཐིག་མན་གྱི་ཏུའུ་སུམ་ཅུ་
ཡས་མས་ཡིན་ལ། ད་དུང་ཁ་བ་དང་རླུང་ཆེན་ཅི་འདོད་ཡོད་པ་སྨྲ་ཅི། དེའི་
ཁྲོད་དུ་ཕ་རོལ་གྱི་འཇབ་རྒོལ་བྱེད་པར་སྐྲག་སྣང་ཆེན་པོའི་ངང་སྡོད་པ་ནི་རྩྭ་ས་
རྩོད་གླེང་བྱུང་བའི་བོད་མི་རྣམས་ཡིན། གནས་ཚུལ་འདི་མི་རིགས་གཞན་ལ་
བཤད་ན་གཏན་ནས་རློམ་མི་སྲིད་ལ། གལ་ཏེ་རློམ་ནའང“བླུན་པོ་ཤ་སྟག་
རེད”ཅེས་བཤད་པ་ཁོ་ཐག་ཡིན།
རྩྭ་ས་རྩོད་གླེང་བྱུང་བའི་སྐབས་ནི་མདེའུ་ངོ་མ་དང་མེ་མདའ་རྫུན་མ་
བཙོང་མཁན་སྐོར་ཞིག་གི་རྫོགས་ལྡན་དུས་སྐབས་ཡིན་ཏེ། ནམ་རྒྱུན་སྒོར་
སྟོང་འགའ་དང་ཐ་ན་སྒོར་བརྒྱ་ཕྲག་ལས་མིན་པའི་མེ་མདའ་ཞིག་གི་རིན་གོང་
རྩྭ་ས་རྩོད་གླེང་གི་སྐབས་སུ་སྒོར་ཁྲི་འགའ་ལ་འཕར་ཏེ་འབྲོག་ཁུལ་དང་སྡེ་བ།
ཁྱིམ་ཚང་མང་པོ་ཞིག་དབུལ་ཕོངས་སུ་བཏང་བ་རེད། མཐར་གཏུག་ན་མི་དེ་
ཚོ་དང་ཡང་ན་མི་དེ་ཚོའི་བྱ་སྤྱོད་མཐོང་ཡང་མ་མཐོང་ཁུལ་བྱེད་པའི་མི་སྣ་སྐོར་
ནི་ང་ཚོའི་ལག་དམར་ངོ་མ་ཡིན། རྒྱུ་མཚན་ནི་གྲི་དང་དབྱུག་པས་དེ་འདྲའི་
མི་མང་པོ་ཞིག་གཏན་ནས་གསོད་མི་ཐུབ།
གལ་ཏེ་ཁྱེད་ཀྱིས་ཕ་རོལ་གྱི་མི་བརྒྱ་ཙམ་གསོད་ཐུབ་ནའང་ཡུལ་དེར་སྐྱེས་
པ་བརྒྱ་ཇེ་ཉུང་དུ་སོང་བ་དང་ཡུགས་མོ་བརྒྱ་ཇེ་མང་དུ་སོང་བ་མ་གཏོགས་གང་
དེའི་དཔའ་མིང་དེ་སྤྱི་ལེ་བརྒྱ་ལའང་གྲགས་མི་ཐུབ་ལ། གལ་ཏེ་ཁྱོད་རང་ཕ་
རོལ་བའི་མེ་མདའི་ཁ་ནས་ཤི་སོང་ན་སའི་གོ་ལ་མུ་མཐུད་དུ་འཁོར་སྲིད་པ་དང་
ཉི་ཟླ་ཡང་ཁ་སང་
ང་བཞིན་དུ་འཆར་སྲིད་པ་མ་ཟད།
ས་དེའི་བླ་དཔོན་རྣམས་
སྔར་བཞིན་བཞུགས་ཁྲི་ཐོག་དང་ལྟོ་གཞུང་ཐོག་ཡིན་སྲིད། སྐལ་ཆད་པ་ནི་
ཁྱོད་རང་དང་ཚར་སོང་བ་ནི་ཁྱོད་ཀྱི་ཕ་མ། ཆུང་མ། ཞི་ལུ་ཞི་མོ་ཚོ་ཡིན་པ་
154



ཁྱུང་ཐར་རྒྱལ།
མ་གཏོགས་ཐ་ན་ཁྱོད་ལ་མྱ་ངན་ཚོགས་འདུ་ཞིག་ཀྱང་འཚོགས་མི་སྲིད། དེ་
ལྟར་ན་གནག་རྫི་རྣམས་ཀྱིས་རང་འགུལ་སྒོས་མེ་མདའ་ས་ལ་གཡུག་འོས་མོད།
དོན་དངོས་དེ་འདྲ་ག་ལ་སྲིད།
གོང་གསལ་ནི《ཁྲག་གི་རྐང་རྗེས་རིང་པོ》ཡི་བསམ་བློ་གཙོ་བོ་ཡིན་ལ་དགེ་
མཚན་གཙོ་བོའང་ཡིན། སྤྱིར་ཁྱུང་ཐར་རྒྱལ་གྱི་སྒྲུང་གཏམ་ཡང་ད་རུང་
གཏམ་རྒྱུད་བཤད་པའི་གོ་རིམ་དུ་གནས་ཡོད་པ་དང《ཁྲག་གི་རྐང་རྗེས་རིང་པོ》
ལ་མཚོན་ན་སྒྲུང་གཏམ་ཐུང་ཐུང་ལ་མི་སྣ་མང་དྲགས་པའམ། ཡང་ན་མིང་མ་
གླེང་ན་ཆོག་པ་འདྲ་བ་ཡོད་ཅིང་། མི་སུ་ཞིག་ཡིན་རུང་གློ་བུར་དུ་དངངས་
སྐྲག་སྐྱེས་ནས་ངོ་མདོག་སྐྱ་བོར་འགྱུར་སྲིད་མོད། འོན་ཀྱང“ངོ་མདོག་དམར་
པོར་གྱུར”ཅེས་ཡུལ་སྐད་ཀྱི་ཤུགས་དྲག་པས་བོད་མི་ཐུན་མོང་གིས་གོ་དཀའ་བ་
སོགས་ཀྱི་སྐྱོན་ཆ་འགའ་རེ་གནས་ཡོད་སྙམ། འདི་ཡང་ཁྱུང་ཐར་རྒྱལ་གཅིག་
པོའི་ཞན་ཆ་མིན་པར་ང་ཚོ་བོད་ཡིག་གི་རྩོམ་འབྲི་མཁན་གསར་བུ་ཡོངས་ལ་
གནས་པའི་གནད་དོན་ཞིག་ཡིན་པས་ཚང་མས་ཕན་ཚུན་སློབ་སྦྱོང་དང་འཚོ་བ་
དངོས་ལ་རྟོགས་ཞིབ། རྒྱལ་ཁབ་ཕྱི་ནང་གི་ཕུལ་བྱུང་བརྩམས་ཆོས་འབོར་
ཆེན་ཀློག་རྒྱུའི་རེ་བ་དང་བཅས་སོ། །
155



༢
:: : པ
བ བ བ ན བ བ དེ ལ ནི 1 བ བ བ བ བ བ བ )
1:| །
བ བ 1)， 11:51:|: : 5:3.1.1:1:15:
དེ་རང་
ག་ན་པ་
) 1:5,གས། །དུང་



.
ནག་པོ་སྐལ་བཟང་།
ནག་པོ་སྐལ་བཟང་།
ངོ་སྤྲོད་མདོར་བསྡུས།
ནག་པོ་སྐལ་བཟང་ལགས་ནི། 1955ལོར་རེབ་ཀོང་གླང་རྒྱ་ནས་སྐྱེས་
ཤིང་། 1982ལོར་མཚོ་སྔོན་མི་རིགས་སློབ་གྲྭ་ཆེན་མོ་ནས་སློབ་མཐར་ཕྱིན་པ་
ནས་བཟུང༌། ཚོ་སྔོན་མི་རིགས་དཔེ་སྐྲུན་ཁང་དུ་རྩོམ་སྒྲིག་པའི་ཕྱག་ལས་
མཛད།
ཁོང་རྒྱ་བོད་ཡིག་རིགས་གཉིས་ཀར་བྱང་བ་ཞིག་ཡིན་པས། 《བོད་ཀྱི་
བྱུང་བ་བརྗོད་པ》《 བོད་ཀྱི་མི་གྲངས》སོགས་རྒྱ་ཡིག་གིས་བྲིས་པའི་དཔྱད་རྩོམ་
བཅུ་ ལྷག་སྤེལ་བ་ལས《 གླིང་གེ་སར་རྒྱལ་པོ པོའི་སྒྲུང་དང་གེ་སར་རྒྱལ་པོ》ཞེས་
པའི་དཔྱད་རྩོམ་ལ1986ལོར་རྒྱལ་ཡོངས་ཀྱི་ཕུལ་བྱུང་བྱ་དགའ་ཐོབ། བོད་
ཡིག་གི་རྩོམ་ལ《 བྱེད་ ཤ་ལངས་པའི་མཚར་གཏམ》སོགས་སྒྲུང་གཏམ་དང་
དཔྱད་རྩོམ་ཉི་ཤུ་ལྷག་སྤེལ་ཡོད་པར་མ་ཟད། པར་དུ་བཏབ་ཟིན་པའི་དཔེ་ཆ་
《 ཀླུ་འབུམ་མི་རྒོད》སོགས་པོད་བཅུ་གསུམ་ཡོད་ཅིང་། དེ་དག་ལས《བོད་
བརྒྱུད་ནང་བསྟན་ལྷ་རིས་སྒྱུ་རྩལ》ཞེས་པའི་དཔེ་དེབ་ལ་རྒྱལ་ཡོངས་ཀྱི་དགའ་
རྟགས་ཨང་དང་པོ་ཐོབ་པ་དང་། 《བོད་ཀྱི་ལྷ་རིས་ཐིག་རྩ》ཞེས་པ་ལ་རྒྱལ་
ཡོངས་ ཀྱི་བྱ་དགའ་ཨང་གསུམ་པ་སོགས་ཐོབ། ་ དེ་བཞིན་དུ《 ཀླུ་འབུམ་མི་
རྒོད》ཅེས་པ་མཚོ་སྔོན་བོད་སྐད་བརྙན་འཕྲིན་དང་རྒྱང་སྒྲོག་ཏུ་སྒྲ་ཕབ་ནས་
ཐེངས་མང་བཏང་།
《
157



ནགས་ཀློང་ཁུ་བྱུག་འདུ་གནས།
བདག་དང་རྩོམ་རིག
སྐལ་བཟང་།
ར
ཁྱིམ་ཚང་གི་ཤན་ཤུགས་སམ་ཁོར་ཡུག་གི་ཤན་ཤུགས་གང་ཡིན་པ་མི་ཤེས་
མོད། འོན་ཀྱང་ཆུང་དུས་སློབ་རིམ་གསུམ་པ་ནས་བཟུང་བདག་གིས་སྒྲུང་
གཏམ་སོགས་ལ་བལྟ་འགོ་བརྩམས་པ་དང་། ཕ་མ་གཉིས་ཀྱིས་བདག་གི་མིག་
བརླག་རྒྱུ་རེད་ཅེས་སློབ་དེབ་ལས་དཔེ་ཆ་གཞན་ལ་གཏན་ནས་བལྟ་རུ་མི་འཇུག་
ནའང་། བདག་གིས་གོ་
ཀོ་སྐབས་རེ་བཙལ་ཏེ་ རྩོམ་རིག་གི་དཔེ་ཆ་རྣམས་ལ་ལྟ་
གང་ཐུབ་བྱས་པ་ཡིན་པས། དམའ་འབྲིང་མཐར་ཕྱིན་རྗེས་མི་མང་ཚོགས་ས་
ནས་གཏམ་རྒྱུད་བཤད་ན་ནམ་ཡང་ཚར་རྒྱུ་མེད་པ་ཞིག་ཏུ་གྱུར།
སྟོང་སྐོར་ཕྱུགས་ལས་སློབ་གྲྭར་སོང་རྗེས་རྩོམ་རིག་གི་དཔེ་ཆར་བལྟས་ན་
རང་གི་སློབ་སྦྱོང་ལ་གནོད་པར་དོགས་ནས་ལྟ་མཚམས་བཞག་ནའང་། སློབ་
གྲྭའི་ རྒྱང་སྒྲོག་ཁང་ལ་རྩོམ་ཐུང་རེ་ བྲིས་ཏེ་བསྒྲགས་སུ་བཅུག་པར་ མ་ ཟད།
《ཕྱུགས་ནད་ཀྱི་བརྒྱུད་ཁུངས》ཞེས་ཚན་རིག་རྩད་ཞིབ་སྐོར་ཀྱི་དཔྱད་རྩོམ་ཀྱང་
བྲིས་མྱོང་། ལས་ཡག་པ་ཞིག་ལ་མཚོ་སྔོན་མི་རིགས་སློབ་གྲྭ་ཆེན་མོ་ནས་་་
བདག་རྩོམ་རིག་ལ་ཧ་ཅང་མཁས་པའི་དགེ་རྒན་འགའ་དང་འཕྲད་བྱུང༌། དེ་
ནས་དགེ་རྒན་དམ་པ་རྣམས་ལ་བསྟེན་ནས་རྩོམ་རིག་ཕོ་བྲང་གི་སྒོ་ཐེམ་སྟེང་ལ་
རྐང་ཡས་སྤོས་ཙ་ན། དགེ་རྒན་རྣམས་ཀྱིས་ཁྱོད་ལ་རྩོམ་རིག་གི་འཆར་སྒོ་
མཆོག་ཏུ་ཡངས་པ་དང༌། ཁྱད་པར་དུ་སྒྲུང་གཏམ་གྱི་མི་སྣ་དང་ཁོར་ཡུག་བློ་
ས་
158



ནག་པོ་སྐལ་བཟང༌།
་ཐོབ་པར་མ་ཟད།
ཡིས་བསྐྱེད་པར་ལྷན་སྐྱེས་ཀྱི་ཁྱད་ཆོས་ཤིག་ལྡན་པས། ཞེས་སྤོབས་པ་བསྩལ་
ཅིང་སྐུལ་མ་བཏང་བ་ན། བདག་གིས་འཁྲབ་ཚན་གཅིག་ ཅན་གྱི་གཏམ་་
བརྗོད་ཟློས་གར་ཞིག་བྲིས་ཏེ་སློབ་གྲྭ་ནས་རྩེས་པ་ལ་དགེ་སློབ་རྣམས་ཀྱི་དགའ་
བསུ་ཚད་མེད་
རང་གིས་རང་ལ་ཡིད་ཆེས་སྐྱེས་ཏེ་རྩོམ་རིག་
ཐད་ཀྱི་དཔྱད་རྩོམ་འགའ་ཡང་སྤེལ་བ་ཡིན། སློབ་མཐར་ཕྱིན་ཏེ《 སྦྲང་ཆར》
རྩོམ་སྒྲིག་ཁང་དུ་བྱ་བ་སྒྲུབ་སྐབས་འགོ་ཁྲིད་ཀྱིས་རྩོམ་ཡིག་བྲིས་པ་ནི་ཞོར་ལས་
རེད་ཅེས་ངན་སྨྲས་བྱས་ཏེ་རྩོམ་མཚམས་མི་འཇོག་ཀ་མེད་བྱུང༌། 1986ལོར་
སྲིད་ཇུས་ཇེ་ཡག་ལ་ཡོང་བ་དང་མཉམ་དུ་ངས་ཀྱང་ལས་ཞོར་དུ་རྩོམ་འབྲི་མགོ་
བརྩམས་པ་ཡིན།
རང་ཉིད་བོད་རིགས་ཤིག་ཡིན་པར་བརྟེན། བདག་གིས་རྒྱ་རྩོམ་བྲིས་
ཏེ་བོད་མི་རིགས་ཀྱི་རིག་གནས་ཡོན་ཏན་ལ་བསྟོད་བསྔགས་བྱེད་པ་དང་མཉམ་
དུ་རྒྱ་རྩོམ་ལོག་པར་སྨྲ་བ་དགག་སྟེ་འཁྲུལ་སེལ་བདེན་སྐྱོང་གང་ཐུབ་བྱས་ཤིང་།
བོད་རྩོམ་དུ་བོད་རིགས་རང་གི་ཞན་ཆ་སུན་འབྱིན་དང་ལེགས་ཆ་ཡར་བསྟོད་
བྱས་ཏེ། ཀློག་མཁན་གྱི་སེམས་ལ་བསླབ་བྱའི་ས་བོན་ཙམ་ཞིག་འཇོག་པར་
འབད་འབུངས་བྱས་པ་ཡིན།
བོད་ཀྱི་རྩོམ་རིག་ལས་སྒྲུང་གཏམ་ནི་ལོ་རབས་བདུན་ཅུ་བ་ནས་བཟུང་
འཕེལ་རྒྱས་ཆེན་པོ་ཞིག་བྱུང་དང་འབྱུང་བཞིན་ཡོད་ནའང་། ཕོ་མོའི་བརྩེ་
དུང་དང་ལོ་རྒྱུས། ཡང་ན་མཚར་གཏམ་དང་དགོད་གཏམ་བསྐྱེད་དེ་སྒྲུང་
ཐུང་འབྲི་བ་ལས་སྒྲུང་གཏམ་གཞན་དག་ཧ་ཅང་ཉུང་བར་བརྟེན། བདག་
གིས་བོད་ལའང་མི་རིགས་གཞན་དང་མཚུངས་པར་སྒྲུང་གཏམ་གྱི་སྒྲུང་སྣ་ཕུན་
སུམ་ཚོགས་པ་ཞིག་འཛོམ་དུ་འཇུག་དགོས་སྙམ་སྟེ། རང་གི་རྩོམ་རྩལ་ལ་་
བརྟེན་ནས་འདྲེ་བཤད་སྒྲུང་འབྲིང《བྲེད་ཤ་ལངས་པའི་མཚར་གཏམ》དང༌།
དྲག་རྩལ་ཐད་ཀྱི་སྒྲུང་རིང《 ཀླུ་འབུམ་མི་རྒོད》དེང་རབས་མཚོན་ཆས་དྲག་
159



ནགས་ཀློང་ཁུ་བྱུག་འདུ་གནས།
འཐབ་ བྱེད་པའི་སྒྲུང་རིང《དམྱལ་ཟངས་ནང་ན་ཀུ་རེ་མེད》ཅེས་པ་སོགས་
དཔྱོད་ ལྡན་ པིར་ ཐོགས་ རྣམས་ ལ་ བློ་ སྐྱེད་ ཙམ་ འབྱུང༌ དུ་ འཇུག་ ཐུབ་ ཕྱིར།
བོད་ཀྱི་རྩོམ་རིག་བང་མཛོད་དུ་སྒྱུ་རྩལ་གྱི་དཀོན་ནོར་མི་ཉུང་བ་ཞིག་སྣོན་ཐུབ་
པར་དམིགས་ནས་བྲིས་པ་ཡིན།
བོད་ཀྱི་ཀློག་པ་པོ་རྣམས་ཚིག་ཉོག་གིས་སེམས་ཁམས་ཞིབ་འབྲི་བྱས་པར་
མི་ཕྱོགས་པའི་རྐྱེན་གྱིས་བདག་གིས་ཁོར་ཡུག་དང་བྱུང་རིམ་དུ་མི་སྣ་བསྐྲུན་
ཅིང་། མི་སྣ་དེར་གསོན་ཤུགས་དང་འགུལ་ཉམས་ལྡན་དུ་འཇུག་གང་ཐུབ་
བྱས་པ་ཡིན། 《ཀླུ་འབུམ་མི་རྒོད》སོགས་འབྲི་སྐབས་བྱུང་རིམ་སོགས་སྔོན་ལ་
རྟོག་བཟོ་བྱས་ཏེ་མི་སྣ་བྱུང་རིམ་དུ་བཀོད་པ་ཡིན་མོད། འོན་ཀྱང་བྱུང་རིམ་
སྔོན་ལ་རྟོག་བཟོ་བྱས་ཏེ་མི་སྣ་བྱུང་རིམ་དུ་བཀོད་ན་མི་སྣ་ལ་འཆིང་རྒྱ་བཟོས་པ་
དང་གཉིས་སུ་མ་མཆིས་པས། སྒྲུང་རིང《དམྱལ་ཟངས་ནང་ན་ཀུ་རེ་མེད》
ཅེས་པར་ཐོག་མར་མི་སྣ་གཏན་ཁེལ་བྱས་པ་དང་། མི་སྣ་ལ་བསྟུན་ནས་ཁོར་
ཡུག་དང་བྱུང་རིམ་བཀོད་དེ་བྲིས་པ་ཡིན་པས། དེར་ཐུན་མོང་མ་ཡིན་པའི་
ཁྱད་ཆོས་ཤིག་མངོན་ཅིང་། ཁྱད་ཆོས་དེ་ནི་བདག་གིས་བརྩམས་པའི་སྒྲུང་
གཏམ་དུ་འཚོལ་སྙེག་བྱེད་པའི་ཐབས་ལམ་ཞིག་ཡིན་ལ། ཐབས་ལམ་
ནས་བྲིས་ན་མི་སྣ་ལ་འཁོར་ས་འཕག་ས་ཡོད་པའི་རང་དབང་གི་འཇིག་རྟེན་
ཞིག་མཁོ་སྤྲོད་བྱེད་ཐུབ་པ་རེད།
བདག་ནི་བོད་མི་རིགས་ཀྱི་གྲུབ་ཆ་ཞིག་ཡིན་པས། བོད་ཀྱི་རྩོམ་རིག་
གསར་རྩོམ་གྱི་ཐད་ལ་རང་ནུས་ཅི་ལྕོགས་སྒོས་འབད་འབུངས་བྱས་ཏེ། རྒྱ
ཆེའི་ཀློག་པ་པོ་རྣམས་ཀྱི་སྤྱན་ལམ་དུ་སྤུས་ཀ་ལེགས་པའི་བརྩམས་ཆོས་འབུལ་རྒྱུ་
ནི་བདག་གི་ཕུགས་བསམ་ཡིན་ནོ། །
16O



ནག་པོ་སྐལ་བཟང་།
བསིལ་ལྗོངས་རྩོམ་རིག་སྐྱེད་ཚལ་དུ་འཁྲུངས་པའི་
སྔོན་མེད་སྒྲུང་གི་ལྗོན་བཟང་།
《ཀླུ་འབུམ་མི་རྒོད》བཀླགས་པའི་བློ་བསྐྱེད།
གཉའ་བློ་གྲོས་རྒྱལ་མཚན།
སྤྱིར་དྲག་རྩལ་གྱི་དཔུང་བ་གཏུམ་པོས་ཕས་ཀྱི་རྒོལ་བ་མཐའ་དག་ཟིལ་
གྱིས་གནོན་པ་ལ་འགྲན་པའི་དོ་ཟླ་ཀུན་ནས་བྲལ་བ་དང༌། གཉོམ་ཆུང་མཐའ་
ནས་ སྐྱིལ་ཞིང་སྐྱོང་བར་བྱེད་ལ་རི་སྐྱེས་རྗེ་བོ་ གདོང་ལྔ་བ་ དང་ཡང་དག་
མཚུངས་པའི་བདེན་སྲོང་དཔའ་བོའི་བྱུང་བ་བརྗོད་པའི་བརྩམས་ཆོས་རྣམ་པ་
གཞན་མེད་པ་མ་ཡིན་ཏེ། དཔའ་བོའི་ལོ་རྒྱུས་སྙན་ངག་འཇིག་རྟེན་ན་ཆེས་
རིང་པོར་བརྩི་བ《གེ་སར་སྒྲུང》ལྟ་བུ་ཡིན། ཡིན་ན་ཡང་སྙན་ངག་ཚིགས་
བཅད་མའི་རྣམ་པར་བརྟེན་པ་མ་ཡིན་ལ། སྒྲུང་གཏམ་རྐྱང་བའི་རྣམ་པར་
ཞུགས་ཤིང་བདེན་པའི་གསེར་ཞགས་རིང་སྐྱོང་དང༌། སྡང་བའི་དགྲ་ལ་ཁེར་
མཆོང་། གཉོམ་ཆུང་དམིགས་མེད་བརྩེ་བས་སྐྱོང་བའི་དཔའ་རྒོད་མཚོན་་
པའི་བརྩམས་ཆོས་ལ་འདི་ཉིད་དང་པོར་བགྲངས་ན་གཟུར་གནས་པ་སུ་ཞིག་
སོམ་ཉིའི་དྲ་བར་འགྲོ།
དཔའ་ཡང་དཔའ་ལ་སྟོབས་ཀྱང་ཆེ་བ། བདེན་གྱི་གཞུང་ཤིང་རིང་དུ་
སྲིང་བ། བཙན་པོའི་གཉན་གནོན་དུ་འགྲོ་བ། གཉོམ་ཆུང་གི་དཔུང་གཉེན་
དུ་འགྲེང་བ། སྤྱིར་བཏང་གི་མིས་དོ་ཟླ་མི་འོང་བ་ཞིག་ཡོད་འདུག་པ་དེ་ནི་ལོ་
161



ནགས་ཀློང་ཁུ་བྱུག་འདུ་གནས།
རྒྱུས་མི་སྣ་ཀླུ་འབུམ་མི་རྒོད་ཀྱི་བྱུང་བ་དངོས་དེ་རང་བཞིན་བརྗོད་པའི་ཚུལ་དུ་
ཡོད་པ་ཡིན་ལོས་ཆེ། དེ་ནི་འུད་ཆེད་པོས་འཁྱོག་པོར་བརྗོད་འདུག་པའི་
དམངས་ཁྲོད་གཏམ་རྒྱུད་ཀྱི་ས་བོན་ཀྱང་ལོས་ཡིན་སྙམ་པ་བློ་ལ་འགོག་མེད་དུ་
འཆར།
བློ་ཡུལ་ལ་ཤོང་དཀའ་ཞིང་ལྷ་སྒྲུང་གི་བརྗོད་ཚུལ་ཡོངས་སུ་འདྲེས་པའི་
དམངས་ཁྲོད་གཏམ་རྒྱུད་དེ་གོང་སྨྲས་ས་བོན་དེའི་རྨང་གཞིའི་ཐོག་མི་དམངས་
ཀྱི་མགྲིན་ཚབ་ཏུ་ལངས་པའི་དམངས་ཁྲོད་ངག་རྒྱུན་མཐུད་པ་པོ་རྣམས་ཀྱིས་
བསྐྲུན་ཅིང་མཐུད་པ་ཡིན་པར་ཡང་ཐེ་ཚོམ་མེད། གླང་ཆེན་དུ་མར་གསིལ་
ནས་བཀལ་ཀྱང་ཐེག་མིན་མི་ཤེས་པའི་འབྲས་སྤུངས་རྒྱབ་རིའི་ངོས་ཀྱི་ཕ་བོང་
ཆེན་པོ་དེ་ཀླུ་འབུམ་མི་རྒོད་ཀྱི་ཚོགས་ཆེན་འདུ་ཁང་གི་སྒོ་ཆེན་གཅོད་བྱེད་ཡིན་
པ་དང་། དེས་བཅད་པའི་ཚེ་གྲྭ་མང་ཕྱི་ལ་མ་ཐར་ཀྱང་བསམ་བློ་མི་ཐོངས་རྒྱ་
མཐོངས་བརྒྱུད་ནས་འཕུར་འོངས་པའི་བརྗོད་ཚུལ་སོགས་མི་ལ་འབྱོར་བའི་བྱ་
སྤྱོད་མིན་པས་ལྷ་སྒྲུང་གི་བརྗོད་ཚུལ་ལ་འཇོག་རྒྱུ་ལས་འོས་མེད།
དམངས་ཁྲོད་ངག་རྒྱུན་ན་གནས་པའི་གཏམ་རྒྱུད་དེ་ལས་མི་རྣམས་ལ་
བཙན་གཉོམ་གྱི་དབྱེ་བ་དང་། དབུལ་ཕྱུག་གི་ཁྱད་པར། རིགས་རུས་ཀྱི་
མཐོ་དམའ་ཞིག་མེད་པ་ཡིན་ན་ཅི་མ་རུང་སྙམ་འདུག་པའི་འདོད་ཚུལ་མཚོན་པ་
ཡིན་ལ། དེ་ནི་འོས་མཐུན་གྱི་འདོད་ཚུལ་ཞིག་དང་། སྤྱི་ཚོགས་ལམ་ལུགས་
བཟང་བོས་མི་རྣམས་ལ་རང་གི་ཡིད་རེ་རྣམས་
ས་ཕལ་ཆེར་སྐོང་ཐུབ་པའི་བྱ་བ་
ཞིག་ཀྱང་རེད། ཡིན་ནའང་རིན་པོ་ཆེ་མཆོག་དམན་དང་། གུར་ཀུམ་སྨན་
ལ་རབ་འབྲིང་ཡོད་པ་ཇི་བཞིན་བཙན་གཉོམ་དབུལ་ཕྱུག་མཐོ་དམའ་སོགས་རྩ་
བ་ནས་མེད་པར་གཏོང་རྒྱུ་ནི་གཏན་ནས་འོང་བ་མིན་ཏེ། དངོས་པོའི་ཆོས་
ཉིད་ཡོངས་སུ་བཟློག་དགོས་པ་དང༌། དེ་འདྲ་ཡོང་མི་སྲིད་པའི་ཕྱིར། མི་
རྣམས་ཀྱིས་གཙོ་འཛིན་མི་སྣ་དང་དཔའ་བོ་ལ་བཅངས་པའི་རེ་བ་དེ་འདྲ་ནི་
162



ནག་པོ་སྐལ་བཟང་།
བབ་ཆགས་དང
མི
ཆགས་ དང་སྤྱིར་བཏང་བའི་འདོད་ཚུལ་ཞིག་ཡིན། ཆབ་སྲིད་བདེ་
འཇགས་དང་།
དཔལ་འབྱོར་གོང་འཕེལ། མི་དམངས་མཐུན་སྒྲིལ་བཅས་
བྱུང་བའི་མངའ་ཁོངས་སུ་མི་དམངས་ཀྱི་འོས་མཐུན་རེ་བ་སྐོང་ཐུབ་པས་མཐའ་
གཅིག་ཏུ་གཙོ་འཛིན་མི་སྣ་དང་དཔའ་བོར་མོས་པ་མིན། ཆོས་ཉིད་དག་མི་
ཡིས་ནུས་པས་བཟློག་པར་རྔོ་ཐོགས་པ་ཁོ་ན་འབྱུང་བའི་ཚེ་རྩ་ཁྲིམས་བཅའ་བའི་
དམིགས་ ཡུལ་ དང་། བཅའ་ ཁྲིམས་ འཛུགས་ པའི་ དགོས་ པ་ ཅི་ ཞིག་ཡོད།
དེས་ན་ངོ་བོའི་ཐོག་ནས་གཞིགས་ཚེ། ཀླུ་འབུམ་མི་རྒོད་ལྟ་བུའི་མི་སྣ་ཨེ་
འབྱུང་ལ་རེ་ལྟོས་གཏན་ནས་བྱེད་མི་དགོས་པ་ནི་མི་རྣམས་ཀྱི་བདེ་སྐྱིད་ཡིན་ལ།
ཀུན་སྤྱོད་ཀྱིས་འཇུན་མི་ནུས་པའི་གཅུན་བྱ་རྣམས་འཇུན་པར་བྱེད་པའི་ཁྲིམས་
ལུགས་འཐུས་ཚང་དུ་འདུག་པའི་དན་རྟགས་ཅིའི་ཕྱིར་མིན། དེས་ན་གཙོ་
འཛིན་དང་དཔའ་བོ་རེ་གཉིས་ཙམ་ཁོ་ནར་རེ་དགོས་པ་ནི་མི་དམངས་ལ་མཚོན་
ན་བདེ་སྐྱིད་ཟླ་གམ་མ་ཞིག་རོལ་བཞིན་པའི་རྟགས་ཡིན་སྲིད།
དམངས་ཁྲོད་གཏམ་རྒྱུད་ནང་གི་ཀླུ་འབུམ་མི་རྒོད་ནི་ང་ཚོས་འདིར་གོ་
དགོས་པའི་དཔའ་བོའི་མཚན་ཉིད་ཡོངས་སུ་ཚང་བ་ཞིག་མིན་པ“མི་རྒོད”ཅེས་
པའི་མཚན་མིང་ལས་མངོན་གསལ་དུ་རྟོགས་ནུས་ཤིང་། དོན་དངོས་ལ་རྗེས་
དཔག་གིས་དཔྱད་ནའང“མི་རྒོད”དེ་ནི་བཙན་ཚོད་མེད་ལ་རྒོད་པོར་མཐུར་
སྐོན་བྱེད་པ་དང་། གཉོམ་ནུས་མེད་ལ་ཡར་སློང་རམ་བུ་འདེགས་པའི་སྤྱིར་
བཏང་ གི་ བབ་ ཆགས་ པའི་ གཞན་ ཕན་ བསམ་ བློ་ ཡོད་ པ་ ཞིག་ ཡིན་ སྲིད།
གཞན་ཕན་བསམ་བློ་རྒྱ་ཆེན་པོ་དང་ལྡན་པ། ཉམ་ཐག་རྒུད་པ་སྐྱོང་བའི་རྒྱང་
རིང་གི་དམིགས་ཡུལ་སེམས་སུ་བརྟན་པ། ཐབས་མཁས་ཐུགས་རྗེ་ལྡན་པ་
དམངས་ལ་གསལ་ཆ་ཡོད་པ་ཞིག་ཡིན་ཚེ། མཚང་མིང་དེ་འདྲ་འདོགས་དོན་
མེད་པས་ཅི་ལ་ཐོགས། སྤྱིར་མི་དྲེད་ལ་མི་རྒོད་དངོས་མིང་ཡིན་ཞིང་། སྤྱོད་
པ་རྩིང་པོ་གཏུམ་དྲག་ཅན་ལ་མི་རྒོད་མིང་གིས་འབོད་པ་ནི་འདྲ་བ་རྒྱུ་མཚན་དུ་
163



ནགས་ཀློང་ཁུ་བྱུག་འདུ་གནས།
བྱས་པ་ཡིན་པ་དང་། ཀླུ་འབུམ་གྱི་མིང་ཟུར་ལའང་དེ་ལྟར་འབྱོར་ཚེ་མི་
རྣམས་ལ“དཔའ་བོའི”དོན་དུ་འཇུག་འགྲོ་བའི་གོ་བ་ཞིག་བསྐྱེད་དུ་བཅུག་པ་ནི་
ངོས་སྐལ་གྱི་དོན་དུ་སོང་བ་ཡིན་ལ། ཀླུ་འབུམ་དེ་ཉིད་དྲང་ཕྱོགས་མི་སྣ་ཁོ་
ནར་མཐོང་ལ་ཁད་པར་གྱུར་པའི་ཞད་དུ་སོང་བ་མངོན་གསལ་ཡིན། ཀླུ་
འབུམ་ནི་གཤིས་ཀ་ཉིས་བརྩེགས་མངོན་གསལ་དུ་ལྡན་པའི་དཔེར་མཚོན་དུ་
བཞག་ཆོག་སྟེ། ཚོགས་ཆེན་ཞལ་ངོར་མ་མཐུན་པ་ཁོ་ནས་གྲྭ་ཚང་གང་བོ་ལན་
ཆགས་ལ་གཏད་དེ་སྒོར་འབུད་དུ་མ་བཅུག་པ་ལྟ་བུས་ཀྱང་དོན་དེ་མཚོན་ཐུབ།
བཟང་སྒྲུབ་ཞོར་ལ་བསྟན་བཤིག་ཀྱང་སློང་ཞོར་བྱེད་པ་ནི་ཁོའི་ཁྱད་ཆོས་གཙོ་
བོར་ངོས་བཟུང་ན་འཐད།
ངག་རྒྱུན་དུ་ད་ལྟའི་བར་གནས་པའི་དམངས་ཁྲོད་གཏམ་རྒྱུད《 ཀླུ་འབུམ་
མི་རྒོད 》ཅེས་པ་མི་རྣམས་ཀྱི་སྣང་ངོར་ངོ་མཚར་བའི་སྣང་བརྙན་དང་ཡིད་ལ
ཤོང་དཀའ་བའི་དོན་དག་རྣམས་འཆར་དུ་འཇུག་བྱེད་འདི་སྒྲུང་གཏམ་རིང་
པོའི་ངོས་སུ་འཕོས་ཏེ་འཇིག་རྟེན་དཀར་ངོགས་པའི་མིག་གི་དགའ་སྟོན་དུ་
བཤམས་པའི《ཀླུ་འབུམ་མི་རྒོད 》ཀྱི་ས་བོན་ལྟ་བུ་ཞིག་ཡིན་པའང་སྨོས་མ་དགོས་
སོ། ། དེ་ནི་དམངས་ཁྲོད་གཏམ་རྒྱུད་དེ་དང་གླེགས་བམ་ངོས་ཀྱི་སྒྲུང་གཏམ་
འདི་གཉིས་ཀྱི་འབྲེལ་བའམ་ཁྱད་པར་ཙམ་ལས་ངོ་བོའི་ཁྱད་པར་མིན་པ་གཤམ་
ནས་ཤེས་ཐུབ། གཏམ་རྒྱུད་དེ་དང་སྒྲུང་གཏམ་འདི་གཉིས་ལ་གོང་སྨོས་་་
འབྲེལ་བ་དེ་ཙམ་ཡོད་པ་ལ་བརྟེན་ནས་འདི་གཉིས་ལ་མི་འདྲ་ས་མང་པོ་ཡོད་མི་
ཆོག་པ་མ་ཡིན་ཏེ། མི་འདྲ་ས་མང་པོ་མཐོང་ཚེ། འདི་ངོ་མ་དེ་མ་རེད།
རྩ་བ་ནས་བསྒྱུར་འདུག་ཅེས་བློ་ལ་མི་འབབ་པའི་ཚུལ་སྟོན་པ་དག་མཐོང་ནས།
དེ་ནི་བརྩེ་དུངས་ཀྱི་གནད་དོན་ཞིག་དང་། རྩོམ་རིག་སྒྱུ་རྩལ་གྱི་རྒྱུན་ཤེས་
ཉུང་བའི་ངང་ཚུལ་ཞིག་སྟེ། རྩོམ་རིག་སྒྱུ་རྩལ་གྱི་རྒྱུན་ཤེས་ཕུན་སུམ་ཚོགས་
པར་མངའ་བ་དག་ལ་མཚོན་ན་གནའ་མིའི་གད་སྐྱིབས་རྣམས་ཕྱི་ཐོག་པའི་ཁང་
164



ནག་པོ་སྐལ་བཟང་
ན་
སླ་
བཟང་ལ་འགྱུར་བ་བློར་མི་འབབ་པ་མེད་པ་ནང་བཞིན་གོ་བ་ལོན་སླ་བ་ཞིག་
རེད། སྒྱུ་རྩལ་གྱི་བདེན་པ་དང་འཚོ་བ་དངོས་ཀྱི་བདེན་པ་གཉིས་མི་འདྲ་ས་
ཡོད་པའི་རྒྱུ་མཚན་ཡང་དེ་ལ་ཐུག་འདུག སྒྱུ་རྩལ་གྱི་བདེན་པའི་ངོས་ནས་
བཤད་ན། གཞི་ཞིག་ཡོད་ཚེ་དེའི་སྟེང་ནས་འུད་ཀྱིས་བརྗོད་ཆོག་ཆོག་ཡིན་ལ།
དེ་ཡང་འོས་པར་བརྗོད་པ་སྟེ་མི་ནང་བྱན་ཆུད་པ་རྣམས་ཀྱིས་བདེན་པར་འཛིན་
ཐུབ་པ་ཞིག་ ཏུ་བརྗོད་དགོས། ཆུ་ལ་མེ་འབར་ལྕགས་ལས་མྱུ་གུ་འཁྲུངས།
མིག་གིས་སྒྲ་ཐོས་རྣ་བས་གཟུགས་ཀྱང་འཛིན་ཞེས་པ་ལྟ་བུ་ནི་གོང་སྨོས་ཀྱི་གཞི་
དེ་ཡོངས་སུ་བཏང་བ་ཡིན་པས་སྤྲོས་པ་ལྷུར་ལེན་ག་ལ་དགོས། སྤྱིར་བརྗོད་བྱ་
དེའི་ཐོག་ན་མེད་ནའང་དེ་ཉིད་ལ་འབྱུང་སྲིད་པའི་རིགས་འོས་ཤིང་འཚམ་པར་
སྦྱར་ཆོག་ཆོག་ཡིན་པ་འདི་སྒྱུ་རྩལ་གྱི་བདེན་པ་དང་ལོ་རྒྱུས་ཀྱི་བདེན་པ་སོགས་
མི་འདྲ་བའི་ཁྱད་
་པར་དུ་འཁུམས།
རྩོམ་པ་པོས་བསམ་པའི་ བཀོད་པ་ཕུན་སུམ་ཚོགས་པ་ལ་བརྟེན་ནས་་
གཏམ་རྒྱུད་ཀྱི་བྱུང་རིམ་རྣམས་ཚར་དུ་དངར་བར་བསྒྲིགས་པ་དང་། ལེའུ་སྔ་
མ་དག་ལ་བལྟས་པ་ཙམ་གྱིས་ཕྱི་མ་དག་ལ་ལྟ་འདོད་ཀྱི་འདུན་པ་འགོག་ཐབས་
བྲལ་བ། རྐྱེན་གཞན་བར་ལ་འཚངས་ན་མཐུད་མ་ཐུབ་པ་བྱུང་ན་མི་སྣའི་ལས་
སྐལ་དང་དོན་གྱི་གལ་འགག་ལ་སེམས་ཁུར་བྱས་ནས་ཡིད་ཀྱི་ཁུར་བོར་འགྱུར་བ།
སྐྱེ་སྟོབས་ཀྱི་དཔལ་འབར་བའི་མི་སྣའི་གཟུགས་བརྙན་ལ་བདེན་དྲང་གི་གཟི་
འོད་འབར་བ། སོ་སོར་གསལ་བའི་མི་སྣའི་གཤིས་ཀ་རྣམས་ནི་རང་རང་གི་
སྤྱོད་པ་དང་ངག་ཚིག་སྨྲ་བརྗོད་ལས་མཚོན་པར་བྱས་པ། ཀླུ་འབུམ་རང་ཉིད་
མིང་ཟུར་ལ“མི་རྒོད”ཅེས་པ་སྔར་བཞིན་དོར་བ་མེད་ཀྱང་དོན་དུ་སྤྱི་ལ་ཕན་
པའི་ནོར་བུ་དང༌། དགྲ་མགོ་འཇོམས་པའི་ཐོ་བ་དང་། རང་ཕྱོགས་སྐྱོར
བའི་དཔུང་བ་བཅས་ཡིན་པའི་དྲང་ཕྱོགས་དཔའ་བོར་སློང་སྐྲུན་བྱས་འདུག་ལ།
སྒྱུ་རྩལ་ཤན་སྟོབས་བསམ་གྱིས་མི་ཁྱབ་ཙམ་བསླེབས་འདུག་པ་དང་། དཔའ་
165



ནགས་ཀློང་ཁུ་བྱུག་འདུ་གནས།
བོ་དང་ཡ་རབས་ལ་ཁ་མིག་ཡར་ལྟ་བྱེད་དགོས་པའི་སློབ་གསོའི་དོན་སྙིང་གིས་
ཕྱུག་པ། སྡར་མ་དང་མ་རབས་ལ་སྡིག་མཛུབ་སྟོན་དགོས་པའི་ངར་སྐུལ་དུ་
འགྲོ་བ། བདེན་པ་མཛེས་པ་ལ་ཀུན་གྱིས་ཡིད་སྨོན་འཆའ་དགོས་པ། རྫུན་ཕུག་
དང་མི་སྡུག་པ་གཉིས་བརྟོལ་བྱེད་དང་འགོག་བྱེད་ལ་བསམ་བློའི་རལ་གྲི་རྣོ་
དབལ་མ་ཉམས་པ་དགོས་ཚུལ་བཅས་ཚིག་གི་ཟུར་ནས་དངོས་བརྒྱུད་ཅི་རིགས་
ལ་མངོན་ཡོད་པའང་ཀློག་པ་པོ་བློ་ཞིབ་མོ་ཅན་རྣམས་ཀྱིས་ཉམས་སུ་མྱོང་ཐུབ།
སྨྲས་མ་ཁད་པ་འདི་དག་ནི། སྒྲུང་གཏམ་འདི་གཏམ་རྒྱུད་དེ་དང་མི་འདྲ་བའི་
ངོ་བོའི་འབྱེད་ཆས་ཡིན་པར་སྙམ།
དྲག་རྩལ་གྱི་ཐད་ནས་ཀློག་པ་པོ་སྐོར་ཞིག་ལ་སྒྲུང་གཏམ་འདིས་མི་རིགས་
གཞན་གྱི་དྲག་རྩལ་ཁྱད་ཆོས་དུ་མ་ཞིག་བོད་རིགས་ཀྱི་སྟེང་ལ་བཙན་སྦྱོར་བྱས་
འདུག་སྙམ་པའི་ཚོར་བ་བསྐྱེད་དུ་འཇུག་ཀྱང་། མཐའ་གཅིག་ཏུ་མ་ངེས་ཏེ།
ཐོག་མར་སྒྱུ་རྩལ་བརྩམས་ཆོས་ཀྱིས་ པ
ས་གཞན་ལ་ལད་མོ་བྱས་པའི་ཆ་ཡོད་ཆོག་
ཅིང༌། གཞན་གྱི་ལེགས་ཆ་རང་ཉིད་ཀྱི་ཟུར་རྒྱུན་དུ་འདྲེན་ཆོག་པའང་སྨོས་མ་
དགོས། དྲག་ཤུལ་གྱི་སྦྱོར་བ་བརྩོན་པ་ལ་དྲག་རྩལ་མེད་དུ་མི་རུང་ལ། དེ་
ཡང་རྩལ་རིགས་འདི་ནི་ལུས་ཀྱི་ནུས་སྟོབས་དེ་ཆེས་འོས་འཚམ་གྱི་འཐབ་པའི་སྒྱུ
འཕྲུལ་ཞིག་ཏུ་བསྒྱུར་བ་དང་། དྲག་པོའི་མཚོན་ཆས་སྒྱུར་བའི་ཐབས་རྩལ་
ཆེས་ལེགས་པ་ཞིག་ལ་གོ་རུང་བར་སྙམ། ཐུན་མོང་མ་ཡིན་པའི་དྲག་ཆས་དང་
དྲག་རྩལ་བོད་ལ་ཡང་ཡོད་པ《གེ་སར་སྒྲུང》ལས་རྗེས་སུ་དཔོག་ཐུབ། དཔེར་
ན་དགའ་བདེའི་སྒྱོགས་རྡོ་དང་དེའི་འདོན་རྩལ་དང༌། ཞ་ལུ་དཀར་པོའི་འགུ་
ཟི་དང་དེའི་གཡུག་རྩལ་དང་། འདན་མའི་ཉག་ཕྲན་དང་དེའི་འཕེན་རྩལ་
སོགས་ལྟ་བུ་སྟེ། དེ་དག་གཞན་ལ་བསྡུར་ན་རྣམ་པ་འདྲ་ས་ཡོད་ཀྱང་ངོ་བོ་
ཁྱད་པར་སོ་སོ་ཡིན་པས་ཐུན་མིན་ཡིན་པ་ཁས་ལེན་དགོས། ད་དུང་ཞགས་པ་
འདེབས་ སྟངས་དང༌། ཞགས་ མདུང༌ སྐོར་ཚུལ། མདུང་ མོ་ སྨྱུག་ ཐབས།
166



ནག་པོ་སྐལ་བཟང་།
དགྲ་སྟ་འཕྱར་སྲོལ་སོགས་ཐུན་མོང་མ་ཡིན་པ་རེ་ཡོད་པ་ཡིན། གང་ལྟར་ཀློག་
པ་པོ་རྣམས་ལ་སྤྲོ་བ་འཕེལ་བྱེད་དང་། བརྟན་པ་འཕྲོག་བྱེད་དང༌། སྣང་བ་
སྒྱུར་བྱེད་དུ་དྲག་རྩལ་ཤིན་ཏུ་མཚར་བ་ལྡན་པའི་མི་སྣ་ཅི་རིགས་སློང་སྐྲུན་བྱེད་
ཆོག་ཅིང་། དྲག་ཆས་ཀྱི་ཡོན་ཏན་བསམ་མི་ཁྱབ་པ་དག་དགོལ་དུ་བཅུག་ན་
ཡང་རུང་བ་ཉིད་དེ། རྩོམ་རིག་གི་རྩ་དོན་ཞིག་ལ་དེ་ལྟར་འཐད་པའི་ཕྱིར།
དེས་ན་འདི་ལོ་རྒྱུས་ཀྱི་དེབ་ཐེར་མིན་ཕྱིར་དྲག་རྩལ་དེ་འདྲ་དང་དྲག་ཆས་དེའི་
རིགས་དངོས་སུ་གང་ན་ཡོད་མེད་ལ་རྩད་གཅོད་བྱེད་མི་དགོས་པའང་གནད་
འགག་དེ་ལ་ཐུག་པ་ཡིན། གདུལ་བྱའི་དགྲ་རྣམས་ཕུལ་བྱུང་གི་ཁྱད་ཆོས་ཡོད་
པར་སྨྲས་ནས་སུ། རང་ཕྱོགས་དཔའ་བོ་དེ་ལས་ཀྱང༌། རྒྱལ་ཅེས་བསྙད་པ་
ངོ་མཚར་ཆེ། འདི་འབྲིའི་དྲ་ལུགས་རྒྱ་གར་ནག་ནུབ་གླིང་སོགས་སུའང་རྒྱུག་
ཆེ་བ་ནི་ཐབས་ཚུལ་འདིས་མཛེས་ཕུལ་ཆེ་བའི་རྒྱན་དང་རྨད་བྱུང་གི་ཉམས་ཐོན་
པས་ཡིན་ལ། སྒྲུང་འདིའི་ནང་དུའང་དེ་འདྲའི་འབྲི་སྟངས་སྤྱད་ཡོད་པས་སྒྱུ་
རྩལ་གྱི་ཤན་སྟོབས་ཆེན་པོ་ལྡན་ངེས་ཡིན།
རྒྱན་གྱི་རྣམ་གྲངས་ཀྱང་མི་ཉུང་བ་ཞིག་སྤྱད་ཡོད་པ་ལས། མཛེས་ཕུལ་
ཆེ་བའི་གྲས་སུ་གཏོགས་པའང་རབ་ ཅིག་འདུག དེ་དག་ཀྱང་གང་ལ་ ཅི་་
འཚམ་གྱིས་སྦྱར་བ་ཡིན་འདུག་པར་འབྱོར་མོ་བཞུན་མོ་ཁོ་ནར་བྱུང་འདུག་གི་
རྩོམ་པ་པོ་ཉིད་སྐད་ཆའི་ཤིང་རྟ་ལ་ཁ་ལོ་སྒྱུར་བར་ཡོངས་སུ་བྱང་འདུག་
པ་ཡིན་པའི་རྟགས་སུ། ཚིག་གི་སྡེབ་སྦྱོར་ལེགས་པས་སྨྲ་བའི་འབབ་སྟེགས་སུ་
ཆུ་རྒྱུན་བཞིན་གཞོལ་བ། དོན་གྱི་ལྷུ་རྐང་འགྲིགས་པས་གཏན་ཚིགས་ཁྲུ་ལ་
རན་པ། བརྗོད་པ་རྣམ་པར་དག་པས་བརྡ་སྤྲོད་ཀྱི་འགྲོས་དང་མཐུན་པ་་
བཅས་བྱུང་འདུག་ལ། ཁྱད་པར་དུ་ང་ཚོས་ཁ་སྐད་དུ་སོང་འདུག་
ཀྱང་བརྡ་དག་གི་མཛོད་ནས་བཙལ་ན་ཕལ་ཆེར་རྙེད་པ་དག་སྤྱད་ཡོད་ཅིང་།
མི་དམངས་མང་ཚོགས་ཀྱིས་གོ་ཐུབ་པའི་སྐད་ན་འབད་པ་ཆེན་པོས་བཀོལ་ཡོད་
འ
167



ནགས་ཀློང་ཁུ་བྱུག་འདུ་གནས།
ཀྱང་ཁ་སྐད་དུ་མ་སོང་བ་འདི་འདྲ་འབྱུང་རྒྱུ་ནི་ཁག་པོ་ཡིན་པར་སེམས།
རྩོམ་རིག་ནི་སྐད་ཆའི་སྒྱུ་རྩལ་ཡིན་པས་ཐོག་མར་ཚིག་གི་སྡེབ་སྦྱོར་ཕུན་
སུམ་ཚོགས་པ་ཞིག་འབྱུང་དགོས་རྒྱུ་ནི་གནད་ཆེ་བར་རྟོགས། དེང་སང་བརྡ་
སྤྲོད་ལ་མ་བསྟུན་ནའང་ཚིག་སྦྱོར་འགྲིག་པོ་ཞིག་འོང་ཚུལ་དང་། རྒྱན་གྱི་རྣམ་
གྲངས་དཀྲུགས་ཤིང་དོར་ཀྱང་ཚིག་ཉམས་འབྱིན་ཐུབ་ཚུལ། གཏན་ཚིགས་
གོམ་པ་འཁྱོར་ཀྱང་དོན་གྱི་ལྷུ་རྐང་རང་བྱུང་དུ་འབྱོར་བའི་ཚུལ་སོགས་སྨྲ་བ་ལ་
ཅི་བྱར་ཡོད། གཞན་གྱིས་འབད་ནས་གོ་སླ་བར་བྲིས་པ་དག་ཀྱང་རྒྱུ་དང་རྐྱེན་
གཞན་བར་དུ་འཚངས་ནས་འགྲེལ་བ་དང་དེའི་འགྲེལ་བཤད་མེད་ན་མི་གོ་བའི་
ཚུལ་འདི་ཅི་ཞིག་གི་ཐ་ཚིག་ཡིན། དེས་ན་རང་བཞིན་གྱིས་ཁ་དམ་པ་འདྲ་མ་
ཡིན་པར་བསམ་གཟས་རྐང་བཙུགས་ཀྱིས་ ཁ་དམ་པར་བྱས་པའམ་སྨྱོན་པའི་
ངག་ ཚིག་ དང་ དཀྲུགས་ པའི་ གབ་ཚིག་ ལྟ་ བུར་ བྲིས་ ན་ དགོས་ མཁོ་ ཅི་ ཡོད།
རང་ཉིད་མ་གཏོགས་སུས་གོ་ཐུབ། དུས་ཡུན་འགྱངས་ན་རང་ཡང་མི་རྨོངས་
སམ། གང་ཞིག་ཚིག་ལ་ཐེ་ཚོམ་ཟ་གྱུར་པ། དེ་ཡི་དོན་ནི་ཇི་ལྟར་རྟོགས་པར་
འགྱུར་ཞེས་སྔོན་རབས་པའི་ལེགས་བཤད་འདི་ལ་ང་ཚོས་ནམ་ཡང་མནོ་བསམ་
སྐོར་ན་འོས། སྤྱིར་སྒྲུང་གཏམ་འདི་ལ་རབ་དྭངས་ཀྱི་ཡོན་ཏན་ལྷུན་རྫོགས་སུ་
མངའ་ཞིང་། སྐབས་སྐབས་སུ་ཞིབ་འབྲི་བྱས་པའི་ རི་ ཡི་བོངས་དང་ཆུ་ཡི་
ཞེང་། ནགས་ཀྱི་རྫོང་དང་སྤང་གི་ཁྱོན། ལོ་ཡི་རླབས་དང་ཕྱུགས་ཀྱི་་
མདངས། ཁང་བའི་གྲལ་དང་ར་བའི་ཚད། མི་ཡི་གཤིས་དང་སྤྱོད་པའི་
ཚུལ་སོགས་ནུས་ལྡན་གྱི་ཐ་སྙད་དང་ཉམས་ཆེན་གྱི་ཚིག་གིས་མཚོན་པར་བྱས་
ཡོད་པ་ནི། རི་ལྷུན་སྡུག་ཅིག་ལ་རྒྱང་ལྟ་བྱས་པའམ། ཆུ་རབ་མེད་ཅིག་གི་
ངོགས་སུ་བསླེབས་པའམ། སྤང་མུ་མེད་ཅིག་གི་ཁུད་ལ་ལྷུང་བའམ། འབྲུ་
དྲུག་རླབས་ཕྲེང་རི་ནས་མཐོང་བའམ། ཕྱུགས་སྦྲ་རྩྭ་གསུམ་ལྗོངས་སུ་བཀྲམ་
པ་སྟེ། དེ་ལྟ་བུ་རྣམས་མངོན་སུམ་བཞིན་དུ་སྣང་ངོར་འཆར་བར་བྱེད་པའི་
168



ནག་པོ་སྐལ་བཟང་།
ནུས་པ་ལྡན་ལ། དེ་ནི་ཚིག་གི་ཉམས་བཏོད་པ་དང༌། དོན་གྱི་བརྗོད་བྱུང་བ་
ལ་རག་ལས་པའོ། །
སྒྲུང་གི་སྔ་ཕྱི་བར་གསུམ་གང་ནས་བལྟས་ཀྱང་རྩོམ་པ་པོ་འདི་ཉིད་ཐོས་རྒྱ་
ཅན་ཞིག་ཡིན་པ་རྟོགས་སླ་ཞིང་། ཐོས་རྒྱ་ཆེ་ན་ཤེས་རྒྱ་ཡངས་པའང་སྤྱིར་
བཏང་གི་ཆོས་ཉིད་ཡིན་པ་དང་། ཤེས་རྒྱ་ཡངས་ན་དངོས་པོ་རང་བཞིན་ཉིད་
ཀྱིས་ཕྲ་བ་རྣམས་ཀྱི་ངང་ཚུལ་རྟགས་པ་ལ་ཤེས་རབ་རལ་གྲི་གདེངས་པའི་གྲོགས་
སུ་འགྱུར་བ་ཡིན། ཤེས་བྱ་སྣ་ཚོགས་ཀྱི་ཡོན་ཏན་གཞི་ལ་བཏིང༌། རྩོམ་རིག་
གཞུང་ལུགས་ཀྱི་ཡོན་ཏན་གཞི་རྐང་ལ་ཟུག་པ་འདི་འདྲས་རྩོམ་རིག་བརྩམས་
ཆོས་ཤིག་སྤེལ་ན་གཏིང་ཡོད་པར་སྙམ་པས་ཡང་ལྕི་ལ་ཚོད་དཔག་དང་བྲོ་བཅུད་
ལ་ཁ་མྱང་ཞིག་བལྟས་ཙ་ན་བསམ་པ་བཞིན་དུ་བསླེབས་འདུག
སྒྲུང་གཏམ་འདི་ལ་ཞན་ཆའི་རིགས་སྔོན་འདོན་བྱ་རྒྱུ་མེད་པར་བདག་
གིས་མི་སེམས་ཀྱང་། གཙོ་བོའི་དབང་དུ་བཏང་ན་ཡོན་ཏན་ལྗིད་ཀྱིས་ནོན་
འདུག་པས་འཕན་ཟེལ་དཔྱོད་པའི་ངལ་བ་དོར་ཕྱིར་གང་ཞིག་ཐུག་ལ་མ་བབས་
པ་འདྲ་བྱུང་ན་བཟོད་པར་གསོལ། །
169



ནགས་ཀློང་ཁུ་བྱུག་འདུ་གནས།
སྐལ་བཟང་དང་ཁོའི་བརྩམས་ཆོས།
མཁའ་འགྲོ་ཚེ་རིང་།
དང་པོ། སྒྲུང་གཏམ་གྱི་སྐོར།
སྒྲུང་གཏམ་ལ་ཁོང་གིས་ཐོག་མར་རྩོམ་གནང་མཛད་པ་ནི《ཨ་ཁུ་ཐོད་པ》
ཞེས་པ་ཡིན་ལ། 1986ལོའི《ཟླ་ཟེར》དེབ3པའི་སྟེང་བཀོད།
དེ་ཡང《བྲེད་ཤ་ལངས་པའི་མཚར་གཏམ》(《 མཚོ་སྔོན་མང་ཚོགས་སྒྱུ་
རྩལ》95ལོའི་དེབ 3པ་དང 4བར་བཀོད） ཞེས་པ་ལ་མཚོན་ན། ད་ལྟ་ཚོང་
རའི་དཔལ་འབྱོར་གྱི་རླབས་རྒྱུན་དྲག་ཏུ་འཕེལ་བའི་ཁྲོད། གྲོང་ཁྱེར་ན་བྱ་བ་
སྒྲུབ་བཞིན་པའི་ཕོ་གསར་རྣམ་རྒྱལ་བཟའ་ཟླ་གཉིས་ཀྱིས་ཨ་ཁུའི་གམ་ནས་རྒྱུ་
ནོར་རེག་ཐབས་བྱེད་སྐབས། ཁོ་གཉིས་ཀྱི་མགོ་ལ་མ་བསམ་ས་ནས་འཇིགས་
སྣང་ཆེན་པོ་བྱུང་བའི་ལོ་རྒྱུས་དེ། བོད་ཀྱི་དམངས་ཁྲོད་ན་དར་ཁྱབ་ཧ་ཅང་
ཆེ་བའི་འདྲེ་བཤད་ཀྱི་ཚུལ་ལ་བརྟེན་ནས་བྲིས་ཡོད་པས། བོད་ཀྱི་རྩོམ་རིག་
སྐྱེད་ཚལ་དུ“འཇིགས་སྣང་ཅན་གྱི་སྒྲུང་གཏམ”གྱི་མེ་ཏོག་ཨང་དང་པོ་བཞད་
བྱུང་།
ཡང《དམྱལ་ཟངས་ནང་ན་ཀུ་རེ་མེད》(《 མཚོ་སྔོན་ཁྲིམས་ལུགས་ཚགས་
པར》93ལོནས94བར་ལོ་གཉིས་ལ་བཀོད)ཅེས་པ་ནི་སྒྲུང་གཏམ་རིང་མོ་ཞིག་
ཡིན་ཏེ། སྒྲུང་གཏམ་དེ་ནི “མེ་མདས་དྲག་འཐབ”ཀྱི་རིགས་ལ་གཏོགས།
དེའི་ནང་གི་མི་སྣ་དག་གིས་མེ་མདའ་རིང་པོ་དང་། དཀྲུམ་མདའ། ལྕགས་
17O



ནག་པོ་སྐལ་བཟང་།
ཀྱུ་སོགས་མཚོན་ཆ་སྣ་ཚོགས་བཀོལ་ནས། དགྲ་འདུལ་གཉེན་སྐྱོང་གི་ལས་ལ་
བརྩོན་པའི་ཚུལ་བྲིས་ཡོད་པས། དེ་ཡང་བོད་ཀྱི་རྩོམ་རིག་གར་སྟེགས་སྟེང
“མེ་མདས་དྲག་འཐབ”ཀྱི་སྒྲུང་གཏམ་ཨང་དང་པོ་རུ་བརྩི་ཆོག
{ ཀླུ་འབུམ་མི་རྒོད》ཅེས་པའི་སྒྲུང་གཏམ་དེའང་། བོད་ཀྱི་ལོ་རྒྱུས་སྟེང་
དངོས་སུ་བྱུང་མྱོང་བ་དང་། དྲག་རྩལ་གྱི་ལས་ལ་མཆོག་ཏུ་བྱང་བའི་ཀླུ་
འབུམ་མི་རྒོད་ཅེས་པའི་མི་སྣ་གཙོ་བོ་རུ་འབྲི་བཞེངས་བྱས་ཡོད། ཀླུ་འབུམ་མི་
རྒོད་དྭ་ཕྲུག་ཏུ་ལུས་པ་དང་། དྭ་ཕྲུག་ནས་འཚར་ལོངས་བྱུང་བ་། དེ་ནས་
སྟོད་ཉི་མ་ལྷ་སར་སོང་བ། ལྷ་ས་ནས་རྒྱ་གར་དང་བལ་ཡུལ། རྒྱ་ནག་སོགས་
ལ་སོང་བའི་སྐུད་སྣེ་དེ་དེད་ནས་གཏམ་རྒྱུད་གྱི་བྱུང་རིམ་བཀྲམས་པ་ན། བོད་
གནའ་རབས་ཀྱི་ཡུལ་སྲོལ་གོམས་འདྲིས་དང༌། མདོ་དབུས་མཐོ་སྒང་གི་་་
མཛེས་ལྗོངས་སོགས་གློག་བརྙན་ཇི་བཞིན་ཀློག་མཁན་དག་གི་སྤྱན་ལམ་དུ་་
འཆར་འོང་། ཁོང་གིས་འབྲི་བཞེངས་བྱས་པའི་ཀླུ་འབུམ་མི་རྒོད་ནམ་ཡིན་
ཡང་རྒྱ་ཆེ་བའི་མི་དམངས་ཀྱི་ཕྱོགས་ནས་ཀ་ལངས་ལངས་བྱས་ཏེ། མི་
དམངས་ལ་གནོད་འཚེ་གཏོང་མཁན་གཅིག་ཀྱང་མ་ལུས་པར་ཚར་གཅོད་བྱེད།
སྒྲུང་གཏམ་འདིའི་བྱུང་རིམ་བཀོད་སྒྲིག་བྱས་པ་ཤིན་ཏུ་ཀྱག་ཀྱོག་དང་ངོ་
མཚར་ཆེ་བས། མཚམས་ལན་རེར་ཧ་ལས་པ་དང་། མཚམས་ལན་རེར་ཡི་
མུག་པ། མཚམས་ལན་རེར་སྤྲོ་བ་འཕེལ་བ་ཞིག་རེད།
དཔེར་ན་
གི་གཟུགས་མེད་སྐྱ་ཐུབ་ཀྱི་རྩིབ་གུ་བལ་བ་དང༌། རྒྱལ་མོ་སེམས་སྐྱིད་སྒྲོལ་
མས་ཡ་མ་གཟུགས་བསྐྲུན་པ། བློན་ཆེན་སྒལ་འཁྱིལ་ཞྭ་གུག་གིས་དཀའ་ཐུབ་
རྩིད་བུ་ཆིབས་པ་བྱས་པ། གྲུབ་ཆེན་ཧ་རི་གོ་མིའི་རལ་གྲི་ལ་མདུད་པ་བརྒྱབ་
པ། ཧྭ་ཤང་ཐུང་ཧེས་མཚོན་སྲུང་གི་གདམངས་ངག་བསྒྲུབས་པ་སོགས་སྒྲོ་
འདོགས་ཀྱི་རྩལ་ཧ་ཅང་ཐོན་ཡོད་པས། ངོ་མཚར་སྟོང་ལྡན་གྱི་རི་མོ་ཇི་བཞིན་
ཀློག་མཁན་གྱི་ཡིད་དབང་ཅིག་ཅར་དུ་འཕྲོག་ཐུབ་པའི་དགེ་མཚན་རབ་ཏུ་ལྡན།
དེའི་ནང་
171



ནགས་ཀློང་ཁུ་བྱུག་འདུ་གནས།
སྒྱུ
སྒྲུང་གཏམ་གྱི་མཇུག་ཏུ་བསམ་བློ་རྙིང་བ་ཡི་བཀག་རྒྱས་ཀླུ་འབུམ་དང་ཀུན་ད་
བཟང་མོ་གཉིས་པགས་པ་གསོན་བཤུས་དང༌། མཛུབ་མགོའི་སེན་མོ་གསོན་
བཀོག་བྱས་ཏེ་བཙན་གྱིས་ཁ་བཀར་བའི་ཚུལ་སྐྱོ་བའི་ཟློས་གར་གྱི་ཉམས་ཧ་ཅང་
ཐོན་ཡོད་ཅིང་། སྐབས་དེའི་སྤྱི་ཚོགས་ཀྱི་དབང་བསྒྱུར་གྲལ་རིམ་དག་གི་ཕྱི་
གོས་ཀྱི་འཕྱོར་ལྭ་རེ་རེ་བཞིན་བཤུས་ཏེ། མཆེ་གཙིགས་སྡེར་བགྲད་ཀྱིས་མི་ཤ་
ལ་རྔམ་པའི་ཚུལ་དེ་དམར་རྗེན་དུ་བཏོན་ཡོད་པས། སྒྱུ་རྩལ་གྱི་བརྗིད་ཉམས་
ཀྱང་འབུར་དུ་ཐོན་ཡོད་པ་རེད།
སྒྲུང་གཏམ་འདིའི་ཚིག་སྦྱོར་ནི་ཚིག་གྱོང་ངམ་མངོན་བརྗོད་ཀྱིས་མ་སྨྲས་
པར། མི་སྣའི་གཤིས་ཀ་དང་ཁོར་ཡུག་ལ་བལྟས་ནས་ཚིགས་བཅད་དགོས་ས་
རུ་ཚིགས་བཅད། གཏམ་དཔེ་མཁོ་ས་རུ་གཏམ་དཔེ། རྒྱས་བཤད་བྱ་དགོས་
ས་ ནས་ རྒྱས་བཤད། ཞིབ་ བརྗོད་བྱ་ དགོས་ ས་ནས་ཞིབ་བརྗོད་བྱས་ཡོད།
རྗོད་བྱེད་ཚིག་གི་ཆ་ནས་སྙན་ཞིང་འཇེབས་པ་དང་ཁ་གསལ་ཞིང་གོ་བདེ་བ།
མི་སེམས་ཅིག་ཅར་དུ་འཕྲོག་པའི་ནུས་ཤུགས་ལྡན་པས་ན། གོ་སླ་བའི་སྒྲུང་
གཏམ་གྱི་རིགས་སུའང་གཏོགས་ལ། རོང་འབྲོག་མང་ཚོགས་ཀྱིས་ཀྱང་དགའ་
བསུ་བྱེད་པ་ཞིག་རེད།
གཉིས་པ། ཆེད་རྩོམ་གྱི་སྐོར།
ནག་པོ་སྐལ་བཟང་ཁོང་ནི་རྒྱ་བོད་ཡིག་རིགས་གཉིས་ལ་འཇོན་ཐང་ཆེན་
པོ་ལྡན་ཞིང་། གནའ་དེང་ཀྲུང་ཕྱིའི་རྩོམ་རིག་གཞུང་ལུགས་ལ་ཤེས་རྟོགས་ཀྱི་
རྨང་གཞི་བཟང་པོ་ཡོད་པ་ཞིག་ཡིན། ཁོང་གིས་རྒྱ་ཡིག་གིས་བྲིས་པའི《གླིང་
གེ་སར་རྒྱལ་པོའི་སྒྲུང་གཏམ་དང་གེ་སར་རྒྱལ་པོ》ཞེས་པ་ནི། 1988ལོའི་
ཀྲུང་གོའི་དམངས་ཁྲོད་སྒྱུ་རྩལ་ཞེས་པའི་དཔེ་དེབ་སྟེང་བཀོད་ལ། དེའི་ནང་
གཙོ་བོར་བརྗོད་པ་ནི་གླིང་སྒྲུང་གི་རྩོམ་རིག་ཁྱད་ཆོས་ཏེ། མདའ་མོས་ཁྲག་
འཐུང་བ་དང་། རྟས་གླུ་ལེན་པ་སོགས་སྒྱུ་རྩལ་གྱི་ཆ་ཤས་རེ་རེ་ངོ་སྤྲོད་མཛད་
172



ནག་པོ་སྐལ་བཟང་།
ཡོད་པར་མ་ཟད། གླིང་སྒྲུང་དུ་རྩོམ་རིག་གི་གྲུབ་ཆ་ཕུན་སུམ་ཚོགས་པོ་ཡོད་
པ་དེ་བརྗོད་ཡོད། དེ1986ལོའི་གེ་སར་རིག་གཞུང་ཚོགས་འདུའི་སྟེང་སྒྲོག་
འདོན་བྱས་པར་མ་ཟད། རྒྱལ་ཁབ་རིམ་པའི་ཕུལ་བྱུང་བྱ་དགའ་ཡང་ཐོབ།
ཡང1984ལོའི《བོད་ཀྱི་རྩོམ་རིག་སྒྱུ་རྩལ》སྟེང་སྤེལ་བའི《གཏམ་རྒྱུད་
དང་བརྩམས་སྒྲུང་གཉིས་ཀྱི་ཁྱད་པར》ཞེས་པ་ནི། སྐབས་དེར་གསར་སྐྱེས་
རྩོམ་པ་པོ་སྐོར་ཞིག་གིས་གཏམ་རྒྱུད་དང་སྒྲུང་གཏམ་བར་གྱི་དབྱེ་བ་མ་རྟོགས་
པར། སྒྲུང་གཏམ་གཏམ་རྒྱུད་འདྲ་བ་རེ་བྲིས་ནས་ཡིན་ཁུལ་དུ་འདུག་པ་ལ་
ཁོང་གིས་དེ་གཉིས་བར་གྱི་ཁྱད་ཆོས་དང༌། ངོ་བོ། དབྱེ་བ། ཞིབ་འབྲིའི་
གནས་ཚུལ་སོགས་གསལ་བོར་བྲིས་ཡོད་པས། སྐབས་དེར་མཚོན་ན་དུས་
ཐོག་གི་ཆར་བའི་ནུས་པ་ཐོན་ཡོད།
ཡང་ རྒྱ་ ཡིག་ གིས་ བྲིས་ པའི 《 བོད་ ཀྱི་ ལ་ གཞས་ རགས་ གླེང》ཞེས་ པ
1980ལོའི་མཚོ་སྔོན་མི་རིགས་སློབ་གླིང་གི་རིག་གཞུང་དུས་དེབ་སྟེང་སྤེལ་བ་
དེས། བོད་ཀྱི་དམངས་ཁྲོད་ཀྱི་རྩོམ་རིག་ཁྲོད་འོད་སྣང་ཆེམ་ཆེམ་འཕྲོ་བའི་སྒྱུ་
རྩལ་གྱི་ཆ་དེ་མེས་རྒྱལ་རྩོམ་རིག་གི་སྐྱེད་ཚལ་དུ་དྲངས་པ་དང་མཚུངས། དེ་
བཞིན་དུ་བོད་ཡིག་གིས་བྲིས་པའི《བོད་ཀྱི་བྱིས་པའི་རྩོམ་རིག་སྐོར་རགས་ཙམ་
གླེང་བ》ཞེས་པ1983ལོའི་སྦྲང་ཆར་སྟེང་བཀོད་ལ། དེང་རབས་བོད་ཀྱི་རྩོམ་
རིག་དཔེ་ཚོགས་སུའང་བསྡུས་ཡོད། དེ་ལ་མཚོན་ནའང་དེ་སྔ་སུས་ཀྱང་དེའི་
སྐོར་གླེང་མ་མྱོང་ལ། ཡིག་ཐོག་ཏུ་དེ་བས་ཀྱང་བཀོད་མ་མྱོང་བས་། དངོས་
གནས་སྟོང་ཆ་ཁ་གསབ་མཛད་པའི་ནུས་པ་ཞིག་ཐོན་ཡོད་པ་རེད།
རྒྱ་ཡིག་གིས་བྲིས་པའི《 བོད་རིགས་ཀྱི་མི་འབོར》ཞེས་པ་དང་། 《བོད་མིའི་
འབྱུང་ཁུངས》ཞེས་པ་གཉིས་ནི། དེང་སྐབས་བོད་ཀྱི་ལོ་རྒྱུས་སྐོར་གྱི་ཆེད་
རྩོམ་ལེགས་པོ་གཉིས་རེད།
མདོར་ན། ཁོང་གི་བརྩམས་ཆོས་སུ་རྩོམ་ཐུང་དག་མ་བརྩིས་པར་དཔེ་
173



༤--
..
ནགས་ཀློང་ཁུ་བྱུག་འདུ་གནས།
དེབ་རྐྱང་རྐྱང་བརྩིས་ནའང་དཔེ་དེབ་བཅོ་ལྔ་ཙམ་པར་སྐྲུན་བྱས་ཡོད། དེ་
དག་ན་གཞོན་རྩོམ་པ་པོ་ཞིག་གི་ཆ་ནས་བརྗོད་ན། མིང་གྲགས་ཅན་གྱི་མཁས་
པ་གང་མང་ཞིག་ལས་རིང་དུ་འགོངས་ཡོད་པ་རེད། གཞན་ཡང1987ལོར་
མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་པའི《བོད་བརྒྱུད་ནང་
བསྟན་ལྷ་རིས་སྒྱུ་རྩལ》ཞེས་པ་དེ་ནི།
བོད་ཀྱི་མཛེས་རིས་ཀྱི་ག་ཞུང་ལུགས་
དང་རི་མོའི་སྐོར་ལྕགས་པར་དུ་བཏབ་པ་ཐེངས་དང་པོ་སྟེ། གོང་ས་པཎ་ཆེན་
མཆོག་སྐུ་བཞུགས་དུས་སུ་སྐུ་དངོས་ཀྱིས་དཔེ་དེབ་འདིར་བསྔགས་བརྗོད་དང་
གཟིགས་བྱང་ཡང་ཕྱག་བྲིས་མཛད། 《ཀླུ་འབུམ་མི་རྒོད 》ལ་མཚོན་ན་ཡང་།
མིག་སྔར་གསར་རྩོམ་གྱི་ཁྲོད་ནས་པར་གྲངས་ཆེས་མང་བའི་དཔེ་དེབ་ཅིག་ཡིན།
པར་ཐེངས་ཐོག་མར་པར་གྲངས་སྟོང་བརྒྱད་ལྷག་ལ་སོན་པས། ད་སྔ་ཡན་ལ་
བོད་པའི་རྩོམ་རིག་བརྩམས་ཆོས་དཔེ་དེབ་ཐད་དུ་དེ་ལྟ་བུའི་པར་གྲངས་ཤིག་
བྱུང་མ་མྱོང་།
174



MEDIEVA COMPUS ONLY FOR THE
EVA SA
SEMR SPOR
sonic
ir son
SO GRAS
C



ནགས་ཀློང་ཁུ་བྱུག་འདུ་གནས།
ཨ་རྡོར།
Ir
ངོ་སྤྲོད་མདོར་བསྡུས།
ཨ་རྡོར་ལགས་ནི། 1977ལོར་ཀན་ལྷོ་ཨ་མཆོག་ཉི་མ་ལུང་དུ་སྐྱེས་ཤིང་།
སྔ་གཞུག་ཏུ་ཨ་མཆོག་སློབ་ཆུང་དང་བསང་ཆུ་རྫོང་བོད་རིགས་སློབ་འབྲིང་།
ཀན་ལྷོ་བོད་རིགས་འབྲིང་རིམ་ཆེད་གཉེར་ སློབ་གྲྭ་ བཅས་ སུ་ཞུགས་མཐར།
ད་ལྟ་གཙོས་བོད་རིགས་སློབ་འབྲིང་དུ་དགེ་རྒན་བྱེད་བཞིན་ཡོད། ཁོས་སྙན་
ངག་ཆིག་སྟོང་ལྷག་བྲིས་མྱོང་ལ་དེ་དག་ལས་སྐོར་ཞིག་དུས་དེབ་དང་ཚགས་པར་
སྟེང་བཀོད་མྱོང་བ་མ་ཟད། 98ལོར་རྩོམ་གྲོགས་སྐྱབས་ཆེན་བདེ་གྲོལ་དང་
ལྷན་ཅིག《 མི་ཁོམ་པའི་གནས་དང་དེའི་བདག་པོ》ཞེས་པའི་སྙན་དེབ་ཅིག་ཀྱང་
པར་སྐྲུན་བྱས། ད་ལྟ་ནུབ་བྱང་མི་རིགས་སློབ་ཆེན་གྱི་ཞིབ་འཇུག་སློབ་མ་ཡིན་
ནོ། །
：:
176



ཨ་རྡོར།
མྱོང་ཟིན་ཐོར་བུ།
ཨ་རྡོར།
རྡོ་
སྙན་ངག་ཅེས་པ་ནི་མི་མང་པོས་བཤད་དྲགས་ཏེ་རྙིང་རལ་དུ་སོང་བའི་ཐ་
སྙད་ཅིག་མིན་པའི་ངེས་པ་མེད། གང་ལྟར་བདག་གིས་ཀྱང་མི་ཚེ་ཐུང་ངུ་
འདིའི་ནང་གི་དུས་ཚོད་མང་པོ་ཞིག་བཀོལ་ཏེ་མུ་མཐུད་དུ་འབྲི་རྒྱུའི་སེམས་ཐག་
བཅད་ཟིན་པས། ད་ནི་དེ་ལས་འཛུར་བའི་བྱེད་ཐབས་ཤིག་ཡེ་ནས་མེད་པ་
འདྲ། ཐོག་མར་ང་ནི་འབྲོག་ཁྱིམ་ཕལ་བ་ཞིག་ལས་སྐྱེས་དུས། དྭངས་ཤིང་
དྲི་མ་མེད་པའི་སེམས་ཁམས་སུ་འབྲུ་འོ་མངར་མོ་འཐུང་འདོད་དང་བེའུ་ཁྲ་ཁྲ་
འདེད་འདོད་ཅིག་ལས་གཞན་གང་ཡང་ཡོད་མ་མྱོང་། བློ་ཡུལ་ལས་འདས་པ་
ཞིག་ ལ“སྒོར་ལྔ་བརྒྱའི་ཆད་པ་ཡོད”ཅེས་པའི་རླུང་དྲག་པོ་ཞིག་གིས་ང་རང་
འབྲི་དེབ་རྙིང་ཧྲལ་རེ་དང་ཁྲིད་གཞི་ཚོན་རིས་ཅན་དེ་དག་ལ་མགོ་བོ་གཡེང་
བའི་སློབ་གྲྭ་བ་སྣབས་ལུག་ཅིག་ཏུ་བཟོས་སོང་། ལོ་ངོ་བཅུ་གྲངས་ཤིག་འགོར་
བདག་ལ་གཞུང་ཐེལ་དམར་པོ་དང་ལྷག་ པ པར་རྣོ་ཐེལ་ཟབ་མོ་བརྒྱབ་
ཡོད་པའི་སློབ་ཐོན་དཔང་ཡིག་ཁ་ཤས་ཀྱང་བསྟུན་མར་ཐོབ་ལ། སློབ་གྲོགས་
མང་པོ་ཞིག་གིས་བདག་གི་མཚན་སྙན་དེ་ཁོ་ཚོའི་ཕུགས་བསམ་དུའང་བཟུང་
མྱོང་། རྗེས་སུ་དཔང་ཡིག་དེ་དག་རིམ་བཞིན་ས་རྡུལ་གྱི་ཕུང་བོར་ཟགས་ནས་
མི་མཐོང་བར་གྱུར་པས། དགེ་རྒན་གྱིས་བདག་གི་ཡིད་དུ་འོང་བའི་སྔོན་གྱི་
“མཛད་པ”འདི་དག་བདག་ལ་འཁང་རའི་ཚུལ་དུ་བཤད་ནའང༌། བདག་ལ་
རྗེས།
177



ནགས་ཀློང་ཁུ་བྱུག་འདུ་གནས།
“ཡར་བསྐྱེད”ཅུང་ཙམ་ཡང་མེད་པར་གྱུར། ང་ལ་མཚོན་ན་སྔོན་ཆད་ནི་ཡོད་
ཚད་འཛད་གྲོན་དུ་བཏང་བའི་སྣུམ་སྒྲོན་མག་མོག་ཅིག་དང་འདྲ་བར། ཚེ་
སྲོག་གི་ཕྲ་ཕུང་རེ་རེ་རླུང་བུས་ཟོས་སོང་བར་ཡིད་ཆད་གཏིང་ནས་སྐྱེས་བྱུང༌།
གནས་སྐབས་དེ་དག་ཏུ་བདག་གིས་བསམ་གཞིགས་མང་པོ་བྱས་མཐར་སྙན་
ངག་ལ་བསྟེན་དགོས་པའི་ངེས་ཤེས་ཟབ་མོ་ཞིག་གློ་བུར་དུ་སྐྱེས་པས་ལྷག་པར་
ཅི་ཡིན་འདི་ཡིན་མེད་པར་ལུས་པའི་བུང་བ་ཆུང་ཆུང་ཞིག་གིས་འོད་ཀྱི་ཉག་
མའི་ལམ་སྣེ་ཟིན་པ་བཞིན་དུ་ཡིད་དུངས་པ་ཆེན་པོ་བྱུང་བ་དེ་ལ་སྙེག་པ་དང་
འདྲ་བར་སྙན་ངག་བྲིས། འོན་ཀྱང་དེ་དག་ནི་ཆགས་སྡང་གི་འགྱུར་བ་ཕྱི་ལུས་
སུ་བཏོན་ཏེ་དམོད་ཚིག་དང་ངོ་བསྟོད། སྨྲེང་གླུ་སོགས་མཚམས་མི་ཆད་པར་
བྲིས་པ་ཙམ་ལས་གཞན་ཅི་ཡང་མེད། ལྷག་པར་དུ་དགོད་བྲོ་བ་ཞིག་ལ་བདག་
ས་རང་ཉིད་ཀྱི་སྙན་ངག་རུམ་དུ་ཉར་བ་ལས་མི་མང་པོ་ཞིག་ལ་གཏན་ནས་
བསྟན་མ་མྱོང་མོད། མཚམས་ཤིག་ལ་ལེགས་གྲུབ་བྱུང་ཡོད་སྙམ་པའི་རྩོམ་རེ་
གཉིས་ཁ་རོག་གེར་རྩོམ་སྒྲིག་ཁང་ག་གེ་མོ་ཞིག་ལ་བསྐུར་བས། སྤུས་ཀ་ཞན་
པའི་ཚགས་པར་ཞིག་ཏུ་བདག་གི་མིང་དེ་ཐེངས་དང་བོར་ལྕགས་པར་ལ་བཏབ་
པ་མཐོང་སོང་། དེ་ནས་གཞི་ནས་རང་གི་བྲིས་པའི་རྩོམ་དེ་དག་ང་རྒྱལ་་་
བཅས་སློབ་གྲོགས་ཚོར་བསྟན་ལ། ད་དུང་ལྟ་མི་འདོད་མཁན་དག་ལའང་ཨུ་
ཚུགས་ཀྱིས་གྱེར་འདོན་བྱེད་དུ་བཅུག་མྱོང༌། སྐབས་དེར། བདག་གི་སེམས་
ངོས་སུ་འཁོད་པའི་སྙན་ངག་ནི་གལ་ཏེ་ཡོད་སྲིད་ན་རང་ཉིད་ཀྱི་དབང་ཐང་
དང་།
རང་ཉིད་ཀྱི་རླུང་རྟ།
རང་ཉིད་ཀྱི་སྙན་གྲགས་བཅས་ཀྱི་ཆེད་དུ་ཡིན་
པ་སུ་ཡིས་བསྙོན། ད་དུང་སྔོན་གྱི་འབྲི་དེབ་རེ་གཉིས་སུ་དེ་ལྟར་བཤད་མྱོང་
བའང་ཁོ་བོའི་བློ་ན་གསལ། ད་ལྟ་བསམ་ན་སྔོན་ཆད་བྲིས་ཟིན་པ་མཐའ་དག་
ནི་ཐ་སྙད་ལྗིད་པོ་རེ་གོ་རིམ་ངེས་ཅན་དུ་བསྒྲིགས་ཏེ་བཙན་ཚུགས་ཀྱིས་བསམ་
བློ་ཉུང་ངུ་ཞིག་གི་ཐག་པར་བསྟར་བ་ལས་མ་འ
མ་འདས་མོད། དེ་དག་གིས་ཀྱང་
178



ཨ་རྡོར།
8
བདག་གི་མི་ཚེའི་གྲུབ་ཆ་རེ་རེ་འཛད་གྲོན་བཏང་ཟིན་པས། སྔར་བཞིན་ཉར་
ཚགས་ནན་མོ་བྱས་ཡོད།
འཚོ་བ་འདིས་ཀྱང་བྱུར་བུར་གཏམས་པའི་སྦི་རག་ལྟར་སུ་ལའང་མངར་
ཁ་སྟོན་སྲིད་ཀྱང་། ཞིབ་ཏུ་བསམ་ན། འདི་ནི་རས་ཡོལ་ངོས་སུ་སྣང་བའི་
འཁྲབ་སྟོན་པ་ལྟར་ང་ཚོར་ཕོག་ཐུག་དང་ཐེ་གཏོགས་བྱེད་པའི་ནུས་པ་གང་ཡང་
མེད། གཙོ་བོ་ང་ཚོ་རས་ཡོལ་དེའི་ངོས་སུ་འཐིམས་ནས་མི་སྣ་དེ་དག་དང་
གླེང་མོལ་བྱེད་མི་ཆོག་པ་དེ་རེད། དེའི་ཕྱིར་བདག་གིས་སྙན་ངག་དང་འཚོ་བ་
ནི་བསྡུར་ཐབས་མེད་པའི་བགྲོད་ལམ་གཉིས་སུ་བཀར་ངེས་ལ། སྙན་ངག་
གླེང་དུས་འཚོ་བ་ཞེས་པའི་ཁོར་ཡུག་འདི་དང་གཞི་ནས་ཁ་བྲལ་ཆོག་པར་ཡང་
སྣང་། དེ་དག་བཤད་དུས་ད་ལྟ་བདག་གི་སེམས་སུ་སྙན་ངག་ཅེས་པའི་མིང་
འདིའི་ངོ་བོ་ཇེ་གསལ་ནས་ཇེ་གསལ་དུ་སོང་ལ། སྙན་ངག་ལ་མཁོ་བའི་སྡེབ་
ཁ་དག་ཀྱང་རིམ་བཞིན་ཆ་ཇེ་ཚང་དུ་འགྲོ་བཞིན་པའི་སྣང་བ་སྐྱེས། ཡིན་
ནའང་ང་རང་ཉིད་གནས་ས་འདི་རུ་གོམས་སྲོལ་དང་རྫུ་བག་མཐུག་པོས་ཀུན་
ནས་བསྐོར་ཡོད་ལ། ལྷག་པར་ལས་ཀ་དང་རེའུ་མིག་ཁ་ཤས་ཀྱིས་བདག་གི་
སྲོག་ལའང་བློ་ལས་འགོངས་པའི“ཐོ་ཡོར”བཙུགས་ཡོད་པས། གནས་སྐབས་
སུ་སྙན་ངག་འབྲི་བའི་དུས་ཡུན་ཐུང་ཐུང་དེར་སྙིང་ཆུང་ལྕགས་སྒོ་ཞིག་ནས་ཐོན་
ཏེ་ཡིད་དུ་འོང་བའི་མཁའ་དབུགས་ཐེངས་ཤིག་རྡུབ་པ་ལས་གཞན་ཁེ་དབང་ཅི་
ཡང་མེད། ད་ལྟ་བདག་གིས་སྙན་ངག་ནི་མིའི་རིགས་ཀྱི་འདག་ཐབས་བྲལ་
བའི་ནག་ཉེས་དག་སླར་བཟློས་ཏེ་ལྷ་དབང་གི་སྙན་དུ་སྒྲོན་བྱེད་ཀྱི་ཞུ་ཡིག་ཅིག་
གམ། ཡང་ན་ཕྱི་སྣོད་ཀྱིས་ནང་སེམས་ལ་བཙན་གྱིས་བླུགས་པའི་ཁྲག་ཐིགས་
དེ་དག་ཕྱིར་བརྡུབ་བྱེད་ཅིག་ཏུ་བསྒོམས་ཏེ། “བདེ་ཆེན་གྱི་དཀྱིལ་འཁོར་མཐོང་
ཐུབ་པའི་བར་དུ་འབྲི་དགོས”པའི་ངེས་ཤེས་ཀྱང་སྐྱེས་ཟིན།
ཡང་རེ་བཤད་ན། བདག་རང་ནི་སྤོབས་པ་དང་བཟོད་བསྲན་ གང་
179



ནགས་ཀློང་ཁུ་བྱུག་འདུ་གནས།
ཡང་མེད་པའི་མི་ཉམ་ཆུང་ཞིག་ཡིན་པས། ལས་གྲོགས་ཚོས་ང་ལ“ནུས་མེད”
ཅེས་བཏགས་མྱོང་ལ། རྩོམ་གྲོགས་རེ་གཉིས་ཀྱིས“ཁྱོད་ཀྱིས་ལྕགས་ལྟར་སྲ་
བའི་ཀུན་སྤྱོད་སྲུང་ཐུབ་པ་ནི་ཟོལ་བཅོས་ཀྱིས་ཕྱུག་པས་རེད”ཅེས་སྐྱོན་བརྗོད་
ཀྱང་བྱས་མྱོང་། གང་ལྟར་བདག་གིས་ཀུན་སྤྱོད་སྲུང་བ་ནི་སྙན་ངག་འབྲི་བའི་
ཆེད་དུ་མ་ཡིན་པར་སོ་ཚིས་ཀྱི་ཆེད་དུ་ཡིན་པ་རྗེས་སུ་གསལ་ངེས། ད་ལྟ་
བདག་གིས་སྙན་ངག་ཅེས་པའི་ལོངས་སྤྱོད་ཁྱད་པར་བ་འདིའི་སྣེ་མོ་ཟིན་ཏེ་ལོ་
ངོ་མང་པོ་འགོར་མེད་མོད།
གང་ལྟར་སྙན་ངག་གིས་བདག་གི་ ཤ་སྐྱི་རུས་
གསུམ་བགོ་བཤའ་བརྒྱབ་པའམ། མིན་ན་བདག་གི་དར་སྐུད་ལྟ་བུའི་རྣམ་
སྙན་ངག་ཅན”དུ་བསྒྱུར་བ་ཨེ་ཡིན། སྙན་ངག་བྲིས་པ་ནས་ངས་
མིའི་རིགས་ཀྱི་སྤྲེའུ་ལྟ་བུའི་བཟོ་ལྟ་དག་ཤོག་ངོས་སུ་བཞེངས་པས། རང་ཉིད་
དང་བཅས“ང་ཚོ”ཟེར་བར་མི་དགའ་ཞིང་རང་ཉིད་དང་བཅས་ཏེ“མི་རྣམས”
ཟེར་བར་དེ་ལས་མི་སྤྲོ་བར་གྱུར། འདི་ལྟར་བཤད་ཚེ་མཁས་པ་ཆེ་གེ་མོ་ཞིག་
གིས་སྙིང་རྗེ་བའི་ཉམས་དང་བཅས་ཏེ“གསར་བུ་ཆུང་ཆུང་ལ་ང་རྒྱལ་ཆེན་པོ་
འདུག”ཅེས་བཤད་མྱོང་བའང་ཡིད་ལ་དྲན་པས། སྐད་ཆ་འདི་ནས་མཚམས་
འཇོག་པར་ཞུ།
ཤེས་ཕྲ་མོ་
18O



ཨ་རྡོར།
གསེར་རྩི་བྱུགས་པའི་
འོ་སྐྱ་རེངས་ཀྱི་སྔོན་འགྲོ།
སྐྱབས་ཆེན་བདེ་གྲོལ།
མི་ཚོགས་ཀྱི་འདུ་འཛིས་ཀུན་སྤྱོད་དང་རྒྱུ་ནོར་གྱིས་གཙོས་པའི་ཚོང་རྫས་
དག་སྒུལ་སྐབས། ང་ཚོས་བཅོས་བསླད་འདྲེས་པའི་ངོ་གདོང་དེ་ལས་གཞན་
ཅི་ཞིག་མཐོང་། གྲོགས་པོ་ལགས། མེ་ཏོག་ཅིག་སད་ཀྱིས་བཅོམ་ནས་སླར་
ཡང་ས་བོན་དུ་འགྱུར་བའི་གོ་རིམ་བསམ་ན། རང་ཅག་གི་མདུན་དུ་མངོན་པ་
ནི་གསེར་རྩི་བྱུགས་པའི་སྐྱ་རེངས་ཤིག་སྟེ། དེ་ཡི་ཕྱིར་དུ་སྙན་ངག་པ་ཨ་རྡོར་
ལམ་ལ་ཆས་ནས་ཡུན་རིང་འགོར་སོང་།
ཡོད་ཚད་ལ་འགྱུར་ལྡོག་ཆེ་ནའང་ཁོང་གིས་དབྱངས་གསལ་གྱི་རོལ་རྩེད་
ལས་སྤྲོ་སྣང་འཚོལ་རྒྱུ་དམ་བཅས་ཤིང་། རྨི་ལམ་ལས་ཀྱང་མཐོང་མི་ཐུབ་པའི་
མོ་ཞིག་རྟོག་བཟོ་བྱས་ཏེ། རང་གཤིས་ཁོ་ན་མི་ཚེ་ཐུང་ཐུང་འདིའི་སྙིང་
བོར་བརྩིས་ཡོད། འོན་ཀྱང་དབུལ་ཕོངས་ཞེས་པའི་ཆུ་ལོག་འདིས་ཁོང་གི་ཉེ་
འཁོར་གྱི་མཛེས་སྡུག་འཛོམས་པའི་ཡུལ་ལྗོངས་དེར་རྨས་སྐྱོན་བཟོ་དུས། ངས
“ ཀྭ་ཡེ་སྤུན་ཟླ། སྙན་ངག་གིས་ཁྱོད་ལ་འབྱོར་ཕྱུག་གནང་ཡོད”ཅེས་བརྗོད་
འདོད།
ཉིན་ཞིག་ལ། ཁོང་གིས་ཤོག་གྲངས་བཞི་བཅུ་ལྷག་ལོངས་པའི་ཚིགས་
བཅད་བསྟར་མ་ཞིག་བདག་གི་ལོངས་སྤྱོད་དུ་བསྩལ་ཅིང་། དེ་ནི་རྒྱ་གར་གྱི་
གློག་བརྙན《བརྩེ་དུངས་ཀྱི་མེ་རི》བོད་ཡིག་ཏུ་བྲིས་པ་ཞིག་རེད། གལ་ཏེ་སྙན་
ལྷ་
གེ
181



ནགས་ཀློང་ཁུ་བྱུག་འདུ་གནས།
གྲགས་ལ་ཤི་འཐམ་རོ་འཐམ་བྱེད་མཁན་ཞིག་ཡིན་ཚེ། ངས་ཆེས་རིང་བའི་
སྙན་སྒྲུང་ཞིག་བརྩམས་ཡོད་ཅེས་ཁྱི་ལབ་རྒྱག་ངེས་མོད། ད་ལྟའི་དུས་སུ་ཕལ་
བའི་སྐྱེ་བོའི་ཡིད་ཁམས་ལས་བརྒལ་བའི་སྙན་ངག་ཚན་པ་ཆིག་སྟོང་ཙམ་ཞིག་
ཁོང་ གིས་དཀོར་མཛོད་དུ་བཞུགས་པའི་ལོ་ལྔའི་སྔོན་གྱི “སྙན་སྒྲུང”དེ་གད་
སྙིགས་ཁྲོད་མི་འཕེན་ཀ་མེད་ཡིན་བྱུང་།
གང་ལྟར། བརྩམས་ཆོས་ཀྱི་མདུན་ནས་ཁོང་ནི་གཟི་བརྗིད་རིགས་ཤིག་
གི་བདག་པོ་རེད། ཚིག་དང་ཐ་སྙད་ལ་མི་སེམས་སྦྱར་རྗེས་ཆེས་གཏིང་ཟབ་པ་
མཐའ་དག་སྟེ་ལོ་རྒྱུས་དང་འབྱུང་འགྱུར།
བདེན་དོན། ཚེ་
སྲོག་སོགས་རྣམ་པ་གཞན་ཞིག་གི་ཚུལ་གྱིས་སྐད་ཅིག་ཙམ་དུ་ཀློག་པ་པོར་མཁོ་
སྤྲོད་བྱེད་པ་ནི་སྙན་ངག་ཅེས་པའི་ཁྱད་ཆོས་མ་ཡིན་ནམ། 《ཝ་བརྒྱལ་བ》དང
《 སྐད་ཆ་ཅུང་ཟད་གོ་བདེར་བཏང་ན》 《ཐུབ་པ་ཆེན་པོ་ངའི་སྙན་ངག་ཏུ་
བྱོན་ཅིག》བཅས་ཨ་རྡོར་གྱི་སེམས་ སྒྲ་ཁ་ཤས་ཁོ་བོའི་འཇིག་རྟེན་གྱི་རོལ་ཆར་
གྱུར་བས་མིན་ན་ངས་ཁོ་ལ་བསྟོད་པ་ག་ལ་བྱེད།
རིག་གནས།
182



ཨ་རྡོར།
ཨ་རྡོར་གླེང་བ།
ཨ་ཆུང་།
ང་ལ་
ཁོ་རང་ནི་ལུས་རིད་ཅིང་མིག་གཉིས་གཏིང་ཏུ་བརྡིབས་པའི་མི་ཉམ་ཐག་
པ་ཞིག་དང༌། ཉིན་རྒྱུན་སྐད་ཆ་ཉུང་ངུ་རེ་བཤད་དེ་སེམས་ཚེགས་ཆེན་པོ་རེ་
བྱེད་པའི་མི་ཞིག་ཀྱང་ཡིན། གལ་ཏེ་ཁོ་རང་སྒྲུང་གཏམ་ནང་གི་མི་སྣ་ཞིག་
ཡིན་པའི་དབང་དུ་བཏང་ན། རྩོམ་པ་པོས་ཁོའི་གཞན་དང་མི་གཅིག་པའི་
ཁྱད་ཆོས་དག་ཧ་ཅང་འབྲི་དཀའ་སྟེ། རྒྱུ་མཚན་ནི་ཁོ་རང་ཡོད་ཚད་ནང་དུ་
སྦས་ནས་ཕྱིར་གཏོང་མི་ཕོད་ལ། ལྷག་པར་དུ་མི་གཞན་དང་འབྲེལ་འདྲིས་
བྱེད་པའང་ཧ་ཅང་ཉུང་།
མཚོན་ན་ཁོ་དང་འགྲོགས་ནས་ཕལ་ཆེར་མི་
ལོ་ཉི་ཤུ་སོང་ཞེས་བཤད་ན་ཆོག རྒྱུ་མཚན་ཨ་རྡོར་དང་ངེད་གཉིས་ཁྱིམ་
གཅིག་གི་མི་ཡིན་ལ། ཁོ་ནི་ང་ལས་ལོ་གཅིག་ཆེ་ བས་ངས་ཁོ་ལ་ཕུ་བོ་ཞེས་
འབོད་བཞིན་ཡོད། ཆུང་ངུའི་དུས་སུ་ཕུ་བོ་ཆོན་ཐག་ལ་འཇུས་ནས་གོམ་པ་
འཁྱར་འཁྱོར་ཞིག་སྤོ་ཐུབ་དུས། ང་རང་ཐབ་ཀའི་ཡར་རྒྱུད་དུ་ཕུར་བ་ཆུང་
ཆུང་ཞིག་ལ་བལ་ཐིག་ཡང་མོ་ཞིག་གིས་བཏགས་ཡོད་ལ། རྗེས་སུ་ཕུ་བོ་འགྲིག་
ལམ་བཙན་པོ་ཞིག་གིས་སློབ་གྲྭར་དེད་པས། ངའང་ནོར་ལུག་གི་རྗེས་ནས་
སྟོང་སང་སང་དུ་གྱུར། ཆུང་ངུའི་དུས་ཀྱི་ཕུ་བོ་ནི་ཧ་ཅང་པྲ་ཚག་ཅིག་ཡིན་ཏེ།
ཕ་མ་གཉིས་ཀྱིས་རྒྱུན་དུ་བདག་གིས་ལས་ཀ་ཕྲན་ཚེགས་རེ་ལས་པ་དེས་ཕུ་བོར་
སློབ་གསོ་གཏོང་སྤྱད་བྱས། ཡིན་ནའང་སློབ་གྲྭར་སོང་ནས་མང་པོ་ཞིག་མ་
183



ནགས་ཀློང་ཁུ་བྱུག་འདུ་གནས།
འགོར་བར་ཁོའི་སྔོན་གྱི་སྤྱོད་ཚུལ་དག་མེད་པར་གྱུར་ཏེ། ཁོ་རང་མགོ་བོ་དུད་
ཅིང་རྣམ་རིག་མེད་པའི་མི་ཞིག་ཏུ་གྱུར་པས། ཨ་ཕས་ཁོ་རང་དགོན་པར་ཁྲིད་
དེ“བླ་འབོད”ཀྱང་མང་དུ་བྱས་མྱོང་། དེ་ནས་བཟུང་ཕུ་བོའི་ལུས་སེམས་
ཡོངས་རྫོགས་ཤོག་ཧྲིལ་ཁ་ཤས་སུ་འཁྱམས་སོང་བ་འདྲ། ཉིན་རྒྱུན་དུས་སྟོན
ནམ་ བག་ སྟོན་ སོགས་ ཟིང་ ལོང་ གི་ མི་ ཚོགས་ སུ་ ཞུགས་ པར་ མི་ དགའ་ ལ།
གཅིག་པུར་ཤིང་ཁང་ཆུང་ཆུང་དུ་སྒྲ་ཕབ་འཁོར་ལོ་དང་དཔེ་ཆ་སྔས་སུ་བྱས་ཏེ་
ས་ཁི་སི་དང་རྣོ་སྦྲེང་། ཁྱད་པར་ཕྱི་གླིང་གླུ་དབྱངས་དག་ལ་ཉན་ནས་ང་ཚོའི་
བཟའ་མི་ཚོར་ཡང་ཆེར་མི་བཅར་བས། ང་ཚོས་ཁོ་ལ ལ་ བསམ་འཆར་ཀྱང་་
བརྩིས་མྱོང་། ལོ་ངོ་འགའི་རྗེས་སུ་ཕུ་བོ་འབྲིང་རིམ་སློབ་གྲྭ་ནས་མཐར་ཕྱིན་
ལ་ཉེ་དུས་ཁོས་ང་ལ་ཟད་པོར་བཏང་བའི་འབྲི་དེབ་བཅུ་གྲངས་ཤིག་བསྟན་དེ
“བདག་གིས་བྲིས་པའི་སྙན་ངག་ལ་ལྟོས་དང”ཟེར། སྤྱིར་ང་ནི་གླུ་དང་གཞས་
སོགས་ལ་ཆེད་དུ་དམིགས་ཏེ་བོད་ཡིག་སློབ་སྦྱོང་ཙམ་བྱས་པ་ཞིག་ཡིན་པས་སྙན་
ངག་ཅེས་པའི་མིང་འདིའི་ནང་དོན་ཅི་ཞིག་ཡིན་པའང་མི་ཤེས་མོད། ཕུ་བོའི་
ངོ་མ་ཆོད་པའི་ཚུལ་གྱིས་འབྲི་དེབ་གཅིག་བླངས་ནས་ཁ་ཕྱེ་བ་ན། ཁ་བྱང་ལ་
《ཝ་བརྒྱལ་བ》 《གཤིན་རྗེའི་མེ་ལོང་དང་ངའི་ ཐོད་པ》 《སྙན་ངག་་་་
འཁྲུངས་སོང》སོགས་ཡི་གེ་ཅུང་ཆེ་བ་བྲིས་འདུག་མོད། འོན་ཀྱང་ཁོའི་སྙན་
ངག་ནི་བདག་གིས་ནམ་རྒྱུན་དབྱངས་སུ་འགུག་པའི་གཞས་རྐང་མཉམ་མ་དག་
དང་མི་འདྲ་བར། འདོན་མི་བདེ་ལ་འབྱོར་དཀའ་བ་དང༌། ད་དུང་རྐང་
བའང་རིང་ཐུང་ཤོར་བའི་ཚིག་སོགས་བྲིས་འདུག་པས། ངས་འབྲི་དེབ་དེ་
ལས་གཞན་པ་དག་རེ་རེ་བཞིན་སློབ་འདོད་པའི་བསམ་པའང་གཞི་ནས་མེད་
པར་གྱུར། རྗེས་སུ་ཕུ་བོས《 སྲིན་པོའི་ངུ་ཟུག 》ཅེས་པའི་སྣུམ་དཔར་དཔེ་ཆུང
ཞིག་ཁྱེར་ཡོང་བ་དང༌། དེའི་རྗེས་སུ《མི་ཁོམ་པའི་གནས་དང་དེའི་བདག་པོ》
ཞེས་པའི་ལྕགས་དཔར་མ་ཞིག་ཀྱང་ཁྱེར་ཡོང་ནས་ང་ལ་བསྟན་མོ། ངས་དེ་
184



ཨ་རྡོར།
དག་གི་སྟེང་དུ་ཡོད་པའི་ཁོའི་འདྲ་པར་ལ་ཐེངས་འག་བལྟས་པ་ལས་དོན་ལ་
མཉམ་བཞག་མ་མྱོང་། ད་ལྟ་ཕུ་བོ་སློབ་འབྲིང་གི་དགེ་རྒན་དཀྱུས་མ་ཞིག་
བྱས་ཡོད་ལ། ལས་ཚགས་ཀྱང་ཧ་ཅང་ལྕི་ནའང་ཁོས་ལས་ཀའི་ཞོར་དུ་སྙན་
ངག་རེ་བྲིས་པ་ཡིན་མི་ཟེར་བར་སྙན་ངག་བྲིས་པའི་ཞོར་དུ་དགེ་རྒན་ཀྱང་བྱེད་
ཀྱིན་ཡོད་ཟེར་བས། ངས་ཁོའི་འདོད་ཚུལ་ལ་ནམ་ཡང་དགག་པ་རྒྱག་བཞིན་
ཡོད། དེ་ནི་ང་གཅིག་པུ་མིན་པར་གཞན་ཁོའི་ལས་གྲོགས་དང་གཉེན་མི་ཁ་
ཤས་ཀྱང་འདུས་སྲིད། གང་ལྟར་བདག་གི་ཕུ་བོ་ནི་དགེ་རྒན་ཞིག་ཡིན་པ་ལས།
སྙན་ངག་པ་ཞིག་ཡིན་ཟེར་ན་མི་འོས་ཏེ། ཁོ་རང་ནམ་ཡང་བྱ་བའི་ཆེད་དུ་
འདུར་རྒྱུག་མི་བྱེད་ཀ་མེད་ཡིན་པས་སོ། །
185



ནགས་ཀློང་ཁུ་བྱུག་འདུ་གནས།
སྙན་ངག་པ་ཨ་རྡོར་དང་འཕྲད་འདྲིས་བྱུང་ཚུལ།
མཚོ་བུ་དགའ་བདེ།
རྒྱུ
བག་ཆགས་ཆེ་ཤོས་ནི་སྙན་ངག་པ་ཞིག་གི་ལས་ཀའི་ཞོར་དུ་དགེ་རྒན་གྱི་
བྱ་བ་སྒྲུབ་ཀྱིན་ཡོད་ལ། དེའི་རྐྱེན་གྱིས་ཁོ་རང་སློབ་གྲྭ་དེ་གའི་འགོ་ཁྲིད་ཁ་
ཤས་ཀྱི་མདུན་དུ་ནམ་ཡང་གུས་གུས་ཞུམ་ཞུམ་གྱིས་འདུར་རྒྱུག་བྱེད་དགོས་པ་
དང་ཡར་ལྟ་མར་ལྟའི་ཞོར་དུ་མགོ་བོ་ཡང་དལ་མོར་ལྡེམ་དགོས། ཡིན་ནའང་།
འདི་ལྟར་དུས་ཚོད་མང་པོ་ཞིག་འགོར་ན་ངས་ཨ་རྡོར་གྱི་སྐམ་ཅིང་རིད་པའི་
ལུས་པོ་དང་གཏིང་དུ་བརྡིབས་པའི་མིག་ཟུང་དེས་འགོ་ཁྲིད་ཚོའི“སྲུང་བྱ”མང་
པོ་ཞིག་དུས་ལྟར་བསྒྲུབ་ཐུབ་མིན་ལ་སེམས་ཁྲལ་སྐྱེས་བྱུང་།
དེའང་ཕལ་ཆེར་སྟོན་དུས་ཀྱི་མཚན་མོ་ཞིག་རེད། ངས་ཨ་རྡོར་བརྒྱུད་
ནས་སྙན་ངག་པ་སྐྱབས་ཆེན་བདེ་གྲོལ་ཐོག་མར་ངོ་ཤེས་ཤིང་ཕན་ཚུན་གྱི་བར་
དུ་སྙན་ངག་དང་བྲལ་བའི་སྐད་ཆ་ཅི་ཡང་མ་བཤད་པར་རིང་ཐུང་འཚམ་པའི་
ཉིན་ཞག་གཉིས་གསུམ་ཙམ་བསྐྱལ་བ་ཡིན་ལ། གླེང་གཞི་གཙོ་བོའང་སྐུ་་
ཞབས་ལྗང་བུ་ནས《ཁྱིའི་ལོ་ཟླ》འབྲི་མཁན་གྱི་འཇར་མན་གྱི་སྒྲུང་གཏམ་པ་ཇོན་
ཐི • ཀི་ལ་སི(1999ལོར་ནོ་པེར་རྩོམ་རིག་རྟགས་མ་ཐོབ)། ད་དུང་ཁོས་སྐབས་
དེར་འབྲི་བཞིན་པའི《 ལྷ་སའི་སྙན་ངག (ཚན་པ་གསུམ)》ཅེས་པ་དེ་རེད། ངོ་
མ་བཤད་ན་ང་ཚོ་ལ་ཨ་རྡོར་དང་སྐྱབས་ཆེན་བདེ་གྲོལ་ཟེར་བའི་ལོ་ན་ཆུང་བའི་
སྙན་ངག་པ་གཉིས་ཡོད་པ་ནི་ནམ་ཡང་རེ་ལྟོས་ཤིག་རེད།
186



ཨ་རྡོར།
རྡོ
འདི་ལྟར་དུས་ཚོད་མང་པོ་ཞིག་འགོར་སོང་། ཨ་རྡོར་གྱིས་སྔར་བཞིན་
མཚམས་མ་བཞག་པར་འབྲི་བཞིན་ཡོད་ལ། 《དུས་རབས་བརྒལ་བའི་ཟིན་ཐོ》
དང《གཤིན་རྗེའི་མེ་ལོང་དང་ངའི་ཐོད་པ》《གཙང་བོའི་ཕ་རོལ་ནས་ཕྱིར་མིག་
བལྟས་པ》སོགས་ཀྱིས་ཀྱང་ཉེ་འཁོར་གྱི་མི་རྣམས་ལ་འཇིགས་སྐྲག་ཚད་མེད་པ་
བཟོ་བཞིན་ཡོད། དངོས་གནས་ཨ་རྡོར་ནི་སྙན་ངག་ཅེས་པའི་ཐ་སྙད་འདིའི་
བྲན་དུ་བཀོལ་ནས་ཡུན་རིང་སོང་ནའང་། ཁོའི་མདུན་དུ་སྔར་བཞིན་གངས་
རི་བརྗིད་པོ་དང་དེ་འདེགས་བྱེད་ཀྱི་འཇའ་ཚོན་གྱི་དྲ་རྒྱ་གང་སར་འཐེན་འདུག་
པས་ཁོའི་མིག་ཟུང་ལ་ནམ་ཡང་ཁོམ་པ་བྲལ།
དུས་ད་ལྟ་ང་རང་ནར་སོན་ཏེ་སྤྱི་ཚོགས་ཀྱི་ཟང་ཟིང་ལ་འཚང་ཁ་རྒྱག་
གིན་ཡོད་ལ། བྱ་བའི་ཞོར་དུ་སྙན་ངག་ཁ་ཤས་ཀྱང་འབྲི་བཞིན་ཡོད། ཡིན་
ནའང་། ངས་ཨ་རྡོར་མཐོང་བར་ལོ་ངོ་གསུམ་ཙམ་འདས་ཀྱང་ཁོའི་ལྷག་་
བསམ་ཟོལ་མེད་ཀྱི་བརྩེ་བ་མཐའ་དག་ནམ་ཡང་སྙན་ངག་བཞིན་མྱོང་བཞིན་
ཡོད། མཇུག་མཐར། ཨ་རྡོར་ཟང་ཟིང་མང་པོ་ཞིག་བརྒྱུད་མཐར་ཐ་སྙད་
ཀྱི་ཕུང་བོ་གཏོས་ཆེ་བ་ཞིག་གི་བདག་པོར་འགྱུར་བར་སྨོན། །
：
- ，
187



。



ཕུན་ཚོགས་བཀྲ་ཤིས།
ཕུན་ཚོགས་བཀྲ་ཤིས།
ངོ་སྤྲོད་མདོར་བསྡུས།
ཕུན་ཚོགས་བཀྲ་ཤིས་ལགས་ནི། 1959ལོར་བོད་ལྗོངས་གཙང་གཞིས་
ཀ་རྩེ་རུ་འཁྲུངས་ཤིང་། 1987ལོར་བོད་ལྗོངས་སློབ་གྲྭ་ཆེན་མོའི་རྒྱ་ཡིག་ཚན་
ཁག་ནས་སློབ་མཐར་ཕྱིན་པ་དང་། སྔ་རྗེས་སུ་གཞིས་ཀ་རྩེར་རྒྱ་ཡིག་དགེ་
རྒན་དང་ཀྲུང་གོའི་བོད་ཀྱི་ཤེས་རིག་ཞིབ་འཇུག་ལྟེ་གནས་སུ་གཞུང་ཡིག་རྙིང་
བའི་ཡིག་སྒྱུར། བོད་ལྗོངས་རྩོམ་རིག་སྒྱུ་རྩལ་ལྷན་ཚོགས་སུ་རྩོམ་ སྒྲིག་པ་
བཅས་བྱེད་མྱོང་། ཁོང་གིས་སྒྲུང་གཏམ་དང་དཔྱད་བརྗོད།
གཏམ་བརྗོད་
ཟློས་གར་ཐུང་གྲས། དགོད་བྲོའི་གཏམ་གླེང་སོགས་ཡིག་འབྲུ་ས་ཡ་ལོངས་པ་
གསར་རྩོམ་གནང་ཞིང༌། དེ་ལས་གཏམ་བརྗོད་ཟློས་གར་ལ་བྱ་དགའ་ཐེངས་
མང་ ཐོབ་པ་མ་ ཟད། 1995ལོར“ བོད་ཀྱི་ལོ་བཅུའི་རྩོམ་རིག་གྲུབ་འབྲས་
གཟེངས་བསྟོད་བྱ་དགའ”ཡང་ཐོབ། བོད་ལྗོངས་མི་དམངས་དཔེ་སྐྲུན་ཁང་
གིས1997ལོར་ཁོང་གི་སྒྲུང་གཏམ་ཕྱོགས་བསྒྲིགས《 སྲིད་ཆོས་དང་ཁོའི་ཕྲུ་གུ་
ལྔའི་ ཕ་རྣམས》དང 1999ལོར་འཁྲབ་གཞུང་ཕྱོགས་བསྒྲིགས《འཁྲབ་གཞུང་
འཛུམ་ཤོར་དོན་ལྡན》ཞེས་པ་གཉིས་པར་སྐྲུན་འགྲེམ་སྤེལ་བྱས། ད་ལྟ་ཁོ་ནི
《བོད་ཀྱི་དམངས་སྲོལ》དུས་དེབ་རྩོམ་སྒྲིག་ཁང་དུ་གཙོ་འགན་རྩོམ་ སྒྲིག་སྐུ་
གཞོན་གྱི་ལས་ལ་གཞོལ་མུས་སུ་མཆིས།
189



ནགས་ཀློང་ཁུ་བྱུག་འདུ་གནས།
རྩོམ་རིག་གི་བསླུ་བྲིད།
ཕུན་ཚོགས་བཀྲ་ཤིས།
་ཞིག་ཏུ་རྒྱུ་
ཡོང་བསམ་པ་
མ་
ང་རང་ཆུང་དུས་ནས་རྩོམ་རིག་དཔེ་དེབ་ཀློག་རྒྱུར་ཤིན་ཏུ་དགའ། འོན་
ཀྱང་ངས་དེ་དུས་དང་ཕྱིས་ཀྱི་གཞོན་ནུའི་དུས་སྐབས་སུ་སླེབས་དུས་ཀྱང་རང་
ཉིད་རྩོམ་པ་པོ་
གྱུར་ཡོ པ་དངོས་གནས་ཡོད་མ་མྱོང་།
གཞི་དེ་དུས་ནས་རྩོམ་པ་པོ་རྣམས་ལ་ཡིད་སྨོན་བྱེད་ཀྱང་དེ་ནི་ཁྱད་དུ་འཕགས་
པའི་མིའི་འཇོན་ཐང་ཡིན་པ་ལས་རང་ཉིད་ཀྱིས་ཡིད་ཕྱོགས་ཀྱང་བྱེད་མ་ཕོད་
པའི་གནས་ཤིག་ཏུ་ལྟ་བཞིན་ཡོད། གནའ་རབས་ཀྱི་མིས་སྤོས་ཀྱི་མེ་ཁྲར་་
བརྟེན་ནས་དཔེ་ཆ་སྐྱོར་བ་དང་། གངས་ཀྱི་འོད་མདངས་འོག་ཏུ་དཔེ་ཆ་ཀློག་
པ་བཅས་ཀྱི་སྙིང་སྟོབས་རྣམས་ཐོས་དུས། ང་རང་བྱིས་པའི་དུས་སུ་དེ་དང་
འདྲ་བར་དཔེ་ཆ་བཀླགས་པའི་འཚོ་བ་རྣམས་ཡིད་ངོར་ ཤར་ཡོང་གི་འདུག
ང་ཡིས་གནའ་མིའི་སྙིང་སྟོབས་དེ་འདྲའི་རྗེས་སུ་སྙེག་པ་མིན་ན་ཡང་། དེ་
དུས་ངའི་དཔེ་དེབ་ལྟ་བའི་བྱེད་སྟངས་ནི་འཚོ་བའི་དཀའ་ངལ་ལས་བྱུང་བ་ཡིན།
དེ་དུས་ས་ཁུལ་གྱི་རྫས་སྤྲོད་ཁང་ནས་ང་ཚོར་བཙོང་བའི་བཞུ་རྫས་ནི་ཟླ་རེར་
ཁྱིམ་ཚང་རེ་ལ་ཡང་ལཱ་རྐང་དྲུག་གམ་ཡང་ན་ས་སྣུམ་སྲང་བརྒྱད་ཙམ་ཞིག་རང་
རེད། ཕྲུ་གུའི་དུས་སུ་མཚན་གུང་ལ་དཔེ་དེབ་ལྟ་རྒྱུ་དེ་ནི་སྤྲོ་སྣང་ཆེ་ཤོས་ལ་
བརྩི་ཞིང་། ངས་བཞུ་འོད་འོག་ཏུ་དཔེ་དེབ་ལ་བལྟས་ནས་འཕྱི་བོར་སྡོད་དུས།
ངའི་རྨོ་བོ་ལགས་ནས“བཞུ་མར་སོད། བཞུ་མར་སོད།”ཅེས་ཐེངས་མང་དུ
190



ཕུན་ཚོགས་བཀྲ་ཤིས།
ཨ་རྩི་
གསུངས་ཀྱི་ཡོད། ངས་མཚན་གུང་དུ་ཧ་ཅང་མི་འདོད་པའི་ངང་བཞུ་མར་
བསད་ནས་དཔེ་དེབ་ཀློག་མཚམས་མ་བཞག་རང་བཞག་བྱུང་བ་དང་།
རྨོ་བོ་ལགས་ནས་ཏོག་ཙམ་རིང་དུ་ང་ལ་དཔེ་དེབ་བལྟ་རུ་འཇུག་རོགས་གནང་
ན་དགའ་བ་ལ་ཨང་སྙམ་གྱི་ཡོད། རྨོ་བོ་ལགས་ལ་ཁག་ག་རེ་ཡོད། ངས་བཞུ་
འོད་འོག་ཏུ་དེབ་མང་ཙམ་བལྟས་བསྡད་ན་ངའི་ནང་མི་རྣམས་མུན་ནག་ནང་དུ་
སྡོད་ཡུན་རིང་ཙམ་འཁེལ་རྒྱུ་རང་རེད། དེ་དུས་ངའི་རེ་བ་ལ་ས་སྣུམ་མང་
ཙམ་ཞིག་གམ་ཡང་ན་ཡང་ལཱ་མང་ཙམ་ཞིག་བྱུང་ན་ཅི་མ་རུང་སྙམ་གྱི་ཡོད།
དེ་བཞིན་དུ་ངས་ཉིན་མཚན་ལྟོས་མེད་དུ་སྒྲུང་དེབ་བལྟས་ནས《ཀའོ་ཡུལ་པའོ 》
དང《ལྷོ་རྒྱ་མཚོའི་རླབས》 《འོད་ཟེར་ཆེམ་ཆེམ་གྱི་སྐར་དམར》སོགས་ཀྱི་
སྒྲུང་དེབ་རྣམས་ནང་དོན་ཕྱེད་ཤེས་ཕྱེད་མི་ཤེས་ངང་བཀླགས་པ་ཡིན།
ང་རང་སློབ་ཆུང་སློབ་རིམ་བཞི་བ་ཙམ་ནས་འགོ་བཟུང་སྟེ་སློབ་གྲྭའི་ནང་
གི་ མའོ་ཙེ་ཏུང་ དགོངས་ པའི་དྲིལ་སྒྲོག་རུ་ཁག་གི་འཁྲབ་སྟོན་པ་བྱེད་མྱོང་།
དེ་དུས་སློབ་ཕྲུག་རྣམས་རིག་གནས་སློབ་སྦྱོང་ལ་མཐོང་ཆེན་དེ་འདྲ་མེད་པར་ང་
ཚོའི་ལས་འགན་གཙོ་བོ་ནི་འཁྲབ་སྟོན་པ་ཞིག་དང་འདྲ་བར་རྟག་ཏུ་འཁྲབ་སྟོན་
སྦྱོང་བར་འགྲོ་དགོས་པ་དང་། ད་དུང་དཔྱིད་གསར་དུས་ཆེན་དང་གལ་་
འགངས་ཆེ་བའི་ཚོགས་འདུ་འཚོགས་དུས་འཐུས་མིར་འཁྲབ་སྟོན་བྱེད་དགོས་
ཚེ། ང་ཚོས་འཁྲབ་སྦྱོང་བྱེད་དགོས་པ་དང་འཁྲབ་སྟོན་བྱེད་པར་འགྲོ་བའི་
དུས་ཚོད་དེ་བས་མང་བ་རེད། དེ་དུས་སློབ་སྦྱོང་ལ་སྣང་ཆེན་བྱེད་མཁན་མེད་
སྟབས་ང་ཚོས་འཁྲབ་སྟོན་བྱེད་མཁན་གྱི་སློབ་ཚན་འཐུས་ཤོར་ལའང་དོ་སྣང་མི་
བྱེད། ང་ཡི་རོགས་པ་མང་ཆེ་བས་དངོས་སུ་ཆེད་ལས་འཁྲབ་སྟོན་པ་ཞིག་ཏུ་
ཆགས་པ་ནང་བཞིན། སློབ་སྦྱོང་ལ་སེམས་མ་བཞག་པར་འཁྲབ་སྟོན་གཙོ་
བཟུང་བྱེད་ཀྱི་འདུག འོན་ཀྱང་ང་རང་ནི་དེ་དུས་ནས་སློབ་སྦྱོང་དང་དཔེ་
དེབ་བལྟ་རྒྱུར་དོ་སྣང་བྱེད་མཁན་ཞིག་ཡིན། དེ་དུས་རང་སོ་སོའི་ལོ་ན་ཆེ་
191



ནགས་ཀློང་ཁུ་བྱུག་འདུ་གནས།
ཙམ་ལ་སླེབས་པའི་སྐབས་ཀྱི་རིག་གནས་སློབ་སྦྱོང་གི་དགོས་པ་མ་ཤེས་ཀྱང་ངས་
རིག་གནས་ཡོད་མཁན་གྱི་མི་ལ་ཡིད་སྨོན་ཆེན་པོ་བྱེད་ཀྱི་ཡོད། ད་ལྟའང་ངའི་
བསམ་བློའི་ནང་དུ་གསལ་ལེར་གནས་པའི་མི་ཞིག་ནི་ང་ཚོའི་དེ་དུས་ཀྱི་ཟློས་
གར་དགེ་རྒན་མགོན་པོ་དངོས་གྲུབ་ལགས་ཏེ། ཁོང་ནི་གཞོན་ནུ་ཤེས་ཡོན་
ཅན་གྲོང་གསེབ་ལ་སྐྱོད་པ་ནས་ང་ཚོའི་སློབ་གྲྭའི་དགེ་རྒན་ལ་འཐེན་པ་ཞིག་
རེད། ངའི་བག་ཆགས་ནང་གི་ཁོང་ནི་ཤེས་བྱ་ཀུན་ལ་བྱང་བ་ཞིག་ཏུ་མཐོང་།
གང་ཡིན་ཟེར་ན། ཁོང་གིས་གཞས་བརྩམས་པ་དང་ཚིག་བྲིས་པ། ད་དུང་
ཞབས་བྲོ་བསྒྲིགས་པ། རོལ་ཆ་བཏང་བ་བཅས་ ཟློས་གར་གྱི་ལས་རིགས་་་
མཐའ་དག་མི་གཅིག་གིས་འགན་འཁུར་བྱེད་པ་དང་། དེ་དུས་ད་ལྟ་ནང་
བཞིན་ཟློས་གར་དང་གདངས་དབྱངས་རྩོམ་སྟངས་ཀྱི་ཤེས་བྱ་སློབ་མཁན་གང་
ཡང་མེད་པས་དེ་འདྲ་ཤེས་པ་ནི་ང་
་ཚོས་ཡིད་སྨོན་དགོས་པའི་ཡོན་ཏན་ཡིན་པ་
དང༌། ལྷག་པར་ཁོང་ནི་རྒྱ་ཡིག་དང་བོད་ཡིག་ལ་ཧ་ཅང་མཁས་པས་ངའི་
ཡིད་ཀྱི་བརྟན་ཅིག་ཅར་འཕྲོགས། ཐེངས་ཤིག་ང་ཚོ་ཞབས་བྲོ་སྦྱོང་གསེང་
ཞིག་ལ་ཁོང་གི་གྲོགས་པོ་གཞོན་ཤེས་པ་ཞིག་གིས《ཁང་ཆེན་དམར་པོའི་རྨི་ལམ》
གྱི་སྒྲུང་གཏམ་ཆ་ཚང་ཞིག་ཁོང་ལ་སྐྱེལ་བར་སླེབས་སོང་། དེ་ནས་ཁོ་གཉིས་
ཀྱིས་སྒྲུང་ནང་གི་དུམ་བུ་རྣམས་ཤོད་རེས་བྱེད་ཅིང་གཉིས་ཀ་དབྱིངས་ནང་ལ་
ཚུད་ཅིང༌། ང་ནི་ཁོ་ཚོའི་ཟུར་དེར་ཁོ་ཚོའི་སྐད་ཆར་ཉན་འདོད་ཡོད་ཀྱང་
ཉན་མ་ཤེས་པར་སྡོད་པ་དང༌། དེབ་དེ་ཚོ་ལག་ནང་བླངས་ནས་ཁ་ཤོག་ལ་ལྟ་
བ་དང་ཕུར་ཙམ་ཕུར་ཙམ་བྱེད་པ་ལས་ཐབས་ཤེས་མེད་པ་ནི་སོ་མེད་པར་བྲོ་
ལྡན་རྒྱུས་པ་ཞིག་འཕྲད་པ་དང་འདྲ། ངས་དེ་དུས་དཔེ་དེབ་དེ་འདྲ་བ་ཀློག་
འདོད་ཤིན་ཏུ་ཆེ། དེ་ནས་མི་རིང་བར་གཡས་ལྷུང་གྱོད་གཞི་ཁྲ་ལོག་ལ་ངོ༌
རྒོལ་ཟེར་བའི་ལས་འགུལ་ཞིག་ལངས་པ་དང་། ལས་འགུལ་དེའི་ནང་མགོ་
བཏགས་པར་ངོ་རྒོལ་བྱེད་དགོས་ཞེས་པའི་དགོས་པའི་ཆེད་དུ《 ཆུ་ངོགས་གཏ མ
192



ཕུན་ཚོགས་བཀྲ་ཤིས།
རྒྱུད》ཀྱི་སྒྲུང་དེ་གང་སར་ཀློག་ཅིང་། ཐོག་མར་བོད་ཡིག་གི་དཔར་མ་མེད་
ཕྱིར་རྒྱ་ཡིག་ནས་ལྟ་ཡི་ཡོད་པས། གོང་ཞུས་ཀྱི་རྒན་མགོན་པོ་དངོས་གྲུབ་
ལགས་ཀྱིས་དེབ་དེར་བལྟས་ནས་སྒྲུང་ ཐོར་བུ་ང་ཚོར་ཤོད་དུས་ཧ་ཅང་ཡིད་
དབང་འཕྲོག་གི་ཡོད། དེ་དུས་ཡང་ང་ཚོའི་སློབ་གྲྭར་ཞིང་ལས་ལ་རྒྱབ་སྐྱོར་
བྱེད་ཆེད་དགེ་སློབ་ཡོངས་ལ་ལུད་གསོག་དགོས་པའི་རྒྱ་གྲངས་ཀྱི་ལས་འགན་
སྤྲད། རྒན་མགོན་པོ་དངོས་གྲུབ་ལགས་ལུད་བསྒྲུག་པར་འགྲོ་སྐབས་ང་དང་
སྒྲུང་ལ་དགའ་བའི་སློབ་ཕྲུག་གཞན་ཞིག་གིས་ཁོང་ལ་ལུད་བསྒྲུག་རོགས་བྱེད་
པར་བསྐྱོད་ཅིང༌། ང་ཚོའི་དམིགས་ཡུལ་ནི་དམར་ལུད་སྒྲུག་པར་འགྲོ་དུས་ང་
ཚོར་ཆུ་ངོགས་གཏམ་རྒྱུད་ཀྱི་སྒྲུང་བཤད་པ་ཉན་རྒྱུ་དེ་རེད། ལོ་དེའི་དགུན་
དུས་སུ་ཞིང་ཐང་དཀྱིལ་ལ་རྐ་ཡུར་བཟོ་བའི་ལས་མི་མང་པོ་བསྡད་ཡོད་སར་ང་
ཚོས་གྲང་ཟུག་བཟོད་དཀའ་བའི་ནང་སླེ་བོའི་ནང་དུ་དམར་ལུད་སྒྲུག་བཞིན་
སྒྲུག་བཞིན་རུབ་རུབ་ཏུ་བསྐྱོད་ནས་སྒྲུང་ཉན་གྱི་ཡོད། དེ་ནས་དམའ་རིམ་
སློབ་འབྲིང་དུ་སླེབས་པའི་ང་རང་གི་རྒྱ་ཡིག་ཆུ་ཚད་དེ་སྔར་ལས་ཡག་ཏུ་ཕྱིན་པ་
དང་ལོ་ཆུང་གིས་ལྟ་ཀློག་བྱེད་ཆེད་ཀྱི《 ཆུ་ངོགས་གཏམ་རྒྱུད 》ཀློག་བདེ་བའི་དེབ་
ཅིག་དོན་སོང་བ་ལས་ངས་བརྒྱ་ཆ་བདུན་ཅུ་ཙམ་གོ་བ་ལོན་གྱི་འདུག ངས་
དེབ་དེར་བལྟ་དུས་རོགས་པ་རྣམས་རྒྱ་ཡིག་ཆུ་ཚད་ང་ལས་ཞན་པ་ཡོད་པས་
ངས་ཤེས་པ་དེ་ཁོ་ཚོར་ཤོད་དགོས། མཚན་མོར་དུ་ཚགས་ཀྱིས་ཁེངས་པའི་
ཐབ་ཚང་ནང་དུ་ས་སྣུམ་བཞུ་མར་གྱི་དུ་བ་ནག་ལོང་ལོང་དུ་འཕྱུར་བའི་འོག་
ངས་ལག་ཏུ《 ཆུ་ངོགས་གཏམ་རྒྱུད 》ཀྱི་དེབ་ཐོགས་པ་དང་ཁ་ནས་རོགས་པ་ཚོར་
སྒྲུང་ཤོད་བཞིན་མཆིས། ཚན་པ་ལ་ལ་མཚམས་འཇོ
འཇོག་གི་ཡོད་པ་ནི་ངས་བར་
མཚམས་འགར་སྒྲུང་གི་ནང་དོན་རྩ་བ་ནས་ཧ་གོ་ཡི་མི་འདུག འོན་ཀྱང་ངའི་
རོགས་པ་རྣམས་ཀྱིས་ད་དུང་ངང་རིང་སྒོ་ནས་སྒུག་སྡོད་ཀྱི་ཡོད། ངས་ཉིན་
མོའི་གུང་དུ་ལེའུ་གཉིས་གསུམ་ཙམ་བལྟས་ཚར་བ་རྣམས་ཤོད་ཅིང༌། གང་
193



ནགས་ཀློང་ཁུ་བྱུག་འདུ་གནས།
ལྟར་བཤད་མ་ཚར་བར་ཁོ་ཚོས་བསྒུགས་ནས་སྡོད་ཀྱི་ཡོད། ཤོད་པའི་མྱུར་
ཚད་ ཧ་ ཅང་ འགོར་ བས་ བར་ མཚམས་ སུ་ ག་ ཚོད་ བསྒུགས་ རྒྱུ་འཁེལ་ ཡང་།
མཇུག་སྒྲིལ་མཚམས་ལ་ཁོ་ཚོས་རྟག་ཏུ་ཕངས་སེམས་ཧ་ཅང་ཆེད་པོ་བྱེད་ཅིང་།
ང་ལ་སང་ཉིན་ལེའུ་མང་ཙམ་བལྟ་དགོས་ཞེས་མངག་བཅོལ་གནང་ནས་ཁོ་ཚོ་
ཁྱིམ་དུ་ལོག་འགྲོ དེ་དུས་ཀྱི་རིག་གནས་འཚོ་བ་ཧ་ཅང་ཞན་པས་ང་ཚོས་སྒྲུང་
ཤོད་རེས་བྱེད་པ་ནི་ཧ་ཅང་སྤྲོ་སྣང་ཆེ་བའི་ལས་ཤིག་ཡིན།
གོང་གསལ་ཆུང་དུས་ཀྱི་གནས་ཚུལ་དེ་ཚོ་ནི་རྩོམ་རིག་གིས་ང་ལ་བྱུང་བའི་
བག་ཆགས་ཀྱི་ཐོག་མ་སྟེ། དུས་དེ་ནས་བཟུང་ངས་རྩོམ་རིག་ལ་ཧ་ཅང་གིས་
དགའ་ཞེན་བྱེད་ཅིང་། སླད་ཀྱི་ཚེ་ཡུན་ནང་དུའང་རྩོམ་རིག་ཀློག་རྒྱུར་ཧ་ཅང་
དགའ་བ་དེ་ཆུང་དུས་ནས་བཟུང་བག་ཆགས་ཟབ་མོ་བྱུང་བ་ལས་ཆགས་པ་ཞིག་
རེད། དུས་ད་ལྟ་བརྙན་འཕྲིན་གཙོ་བོ་བྱེད་པའི་ལས་གསེང་ལ་རིག་གནས་ཀྱི་
སྤྲོ་སྣང་གི་སྤྱོད་བྱ་མང་པོ་ཡོད་ཀྱང་། ངས་དཔེ་དེབ་བལྟ་རྒྱུ་དེ་དེ་ཚོ་ལས་ལྷག་
པའི་ལས་ཤིག་ལ་བརྩིས་པ་ཆུང་དུས་ཀྱི་འཚོ་བའི་མྱོང་བ་ལས་བྱུང་བ་ཞིག་རེད།
དེའི་རྗེས་སུ་བོད་ཡིག་གི་དུས་དེབ་མཐོང་ཡས་མང་དུ་ཕྱིན་པ་དང་། སྔ་མོའི་
ཕུལ་བྱུང་གི་དཔེ་དེབ་ཡང་བལྟ་ཀློག་བྱེད་ཡས་མང་དུ་ཕྱིན་པས། ངས་གལ་
སྲིད་ང་རང་གིས་ཀྱང་རྩོམ་ཡིག་འབྲི་ཐུབ་ན་ཅི་མ་རུང་སྙམ་པའི་ཚོར་བ་སྐྱེས་
ཤིང༌། རང་མི་རིགས་ཀྱི་ཡི་གེའི་ཐོག་ནས་རྩོམ་ཡིག་ཅིག་བྲིས་ན་སྔོན་མ་ང་
རང་ཆུང་དུས་བཞིན་པའི་སྒྲུང་དེབ་ལྟ་རྒྱུར་རེ་བ་བྱེད་པའི་རང་རིགས་རྣམས་ལ་
ཕན་པ་ཆེན་པོ་ཡོང་རྒྱུ་རེད་སྙམ་ནས་རྩོམ་ཡིག་འབྲི་འགོ་བཙུགས་པ་ཡིན།
དུས་ཡུན་བགྲང་བྱ་བཅུ་ལྷག་ཙམ་རིང་ལ་ཕུགས་བསམ་དེ་རིམ་བཞིན་མངོན་
འགྱུར་བྱུང་ཞིང་། ཡང་བར་ཆད་དང་ཡིད་ཐང་ཆད་པའི་འཆར་སྣང་ཐེངས་
མི་ཉུང་བ་བྱུང་མྱོང་ཡོད་ཀྱང་ངས་སྔར་བཞིན་ལྗིད་ཚད་ལྡན་ལ་སྙིང་བོ་ཡོད་
པའི་གོམ་པ་སྤོས་ནས་འགྲོ་ཡི་ཡོད།
194



ཕུན་ཚོགས་བཀྲ་ཤིས།
ཕུན་ཚོགས་བཀྲ་ཤིས་ལགས་ཀྱི་བག་ཆགས།
བཀྲ་ཤིས་དཔལ་ལྡན།
གནའ་དེང་ཀྲུང་ཕྱིའི་རྩོམ་རིག་ལས་རིགས་ཐོག་གི་མི་རྣམས་ལ་ལྟ་སྐབས་
ཁོང་ཚོ་ཕན་ཚུན་དབར་འགྲོ་འོང་དང་འབྲེལ་བ་ཧ་ཅང་ཟབ་པོ་ཡོད་པ་དང་།
རྒྱུན་དུ་མཉམ་འཛོམས་ཀྱིས་རྩོམ་རིག་གི་ལྟ་བ་གསར་བ་དང་གྲུབ་མཐའ་གསར་
བའི་སྐོར་ལ་གྲོས་བསྡུར་དང་རྩོད་གླེང་བྱེད་པ་མ་ཟད། ད་དུང་བརྩམས་ཆོས་
གསར་བ་ཕན་ཚུན་ངོ་སྤྲོད་དང་བསམ་ཚུལ་འདོན་རེས་བྱེད་ཀྱི་ཡོད་པ་ཤེས།
འོན་ཀྱང་ང་ཚོ་ལྷ་སར་ཡོད་པའི་རྩོམ་པ་པོ་དག་ནི་རང་རང་སོ་སོའི་ལྔ་རིག་ལྡིང་
ཁང་དུ་དབྱིངས་ཞུགས་ནས་སྡོད་པ་ལས་ཕན་ཚུན་འགྲོ་འོང་ཧ་ཅང་ཉུང་བའི་
དབང་གིས་རྩོམ་པ་པོའི་འཁོར་ཆགས་པའང་ཤིན་ཏུ་དཀོན།
ཁོ་བོ་ཕུན་ཚོགས་བཀྲ་ཤིས་ལགས་དང་མཉམ་དུ་གྲོང་ཁྱེར་ཆུང་ཆུང་་་
འདིའི་ནང་གནས་ནའང་། “ལྷ་སའི་རྒན་མོ་ལྷ་སའི་ཇོ་བོར་མི་མཇལ་བའི”
དཔེ་ལྟར། ཕན་ཚུན་འཕྲད་ཐུག་ཧ་ཅང་ཉུང་བ་དང་ཕ་ལམ་ལོ་རེར་ཐེངས་རེ་
གཉིས་ལས་འཕྲད་མི་ཐུབ། རྩོམ་པ་པོའི་ལྷན་ཚོགས་དང་རྩོམ་རིག་དུས་དེབ་
ཁག་གི་རྩོམ་སྒྲིག་ཁང་གིས་ཀྱང་རྣམ་ཀུན་ལོ་གསར་སྐབས་བཞུགས་མོལ་ཚོགས་
འདུ་རེ་བསྡུ་ཡི་ཡོད་པ་དེའང་ད་ཆ“ཁུ་བསྡུ”བྱས་པས་དེ་བས་འཕྲད་ཐུག་
དཀའ་བར་གྱུར། ང་ཚོ་ཕན་ཚུན་འཚོ་བའི་སྐོར་ལ་རྒྱུས་མངའ་དེ་ཙམ་མེད་
ནའང་། ལོ་རེར་ཐེངས་རེ་གཉིས་འཕྲད་ཐུག་ཡོང་བ་དེ་དུས་ཚོད་སྙིང་བསྡུས་
195



ནགས་ཀློང་ཁུ་བྱུག་འདུ་གནས།
བྱས་པ་དང་འདྲ་བར་ཆོ་མེད་ཅ་ཅོ་བརྡུང་བ་མ་ཡིན་པས། ཁོང་གི་ལྟ་ཚུལ་
དང་སྐད་ཆ་ཤོད་སྟངས་ལ་ཁོ་བོ་དད་སྣང་སྐྱེ་བ་དང༌། ལྷག་པར་དུ་གནས་
ཚུལ་ཁག་གཅིག་ཐད་ཀྱི་རང་གི་ལྟ་ཚུལ་བརྗོད་སྐབས་མི་ཁ་ཤས་ལྟར་ཁ་མཁས་
འདྲ་ཆགས་དང་སྐད་ཆ་སྙན་པོ་དོན་མེད་པས་ཉི་མ་སྐྱེལ་མཁན་ཞིག་མ་ཡིན་པ་
དེར་དེ་བས་དགའ་བོ་ཡོད།
ཕུན་ཚོགས་བཀྲ་ཤིས་ལགས་ནི་ང་ཚོ་རྩོམ་པ་པོའི་ཁྲོད་ནས་བརྗོད་ན་སྐལ་
བ་ཅུང་བཟང་བའི་གྲས་ཤིག་རེད། རྒྱུ་མཚན་ནི་ ཁོང“བོང་བུར་ལབ་དོང་
རྙེད་པ”ལྟར་གྱི་རྩོམ་པ་པོ་དང་མི་འདྲ་ལ“ལག་རྡུམ་དཔའ་བོའི”རྩོམ་པ་པོ་དང་
ཡང་མི་འདྲ་བར། ཁོང་གིས་དུས་རབས་ཀྱི་འཕར་རྩ་དམ་པོར་འཛིན་ཐུབ་པ་
མ་ཟད། ད་དུང་སྐད་ཡིག་གི་མཚོན་ཆ་སྣ་གཉིས་ལ་བརྟེན་ནས་འཐབ་རྩོད་
བྱེད་ཐུབ་པས་ཀྱང་ཡིན།
《 སྒོ་རས་ སྤ་རའི་སྐྱོ་གླུ་ ལྷང་ལྷང》ནི་བདག་དང་ཕུན་ཚོགས་བཀྲ་ཤིས་
ལགས་ངོ་སྤྲོད་བྱེད་མཁན་གྱི་མཚམས་སྦྱོར་བ་དེ་ཡིན། སྒྲུང་འབྲིང་དེ་སྤེལ་བ་
ནས་བཟུང་ཁོང་གི་སྒྲུང་གཏམ་བཟོ་གྲྭ་འཁོར་མཚམས་འཇོག་ཐབས་མེད་པ།
བཞིན་མར་དང་རྩམ་པའི་དྲི་ཞིམ་འཐུལ་བ་དང་། ལྷག་པར་དུ་མྱང་གསེར་
གཞུང་རིང་མོའི་འབབ་སྒྲ་ལྷུང་ལྷུང་གི་འགྱུར་ཁུག་གསལ་བའི་སྒྲུང་གཏམ་ཐུང་
འབྲིང་མང་ཙམ་གཅིག་མཇུག་གཉིས་མཐུད་ངང་སྤེལ་བ་མ་ཟད། དུས་ཡུན་
རིང་པོ་མ་འགོར་བར《སྲིད་ཆོས་དང་མོའི་ཕྲུ་གུ་ལྔའི་ཕ་རྣམས》ཞེས་པའི་སྒྲུང་
གཏམ་ཕྱོགས་བསྒྲིགས་ཀྱང་དཔར་སྐྲུན་བྱས་པས་བོད་ཀྱི་དེང་རབས་རྩོམ་རིག་
གི་མཁར་ཆེན་ལ་ཟུར་རྡོ་དམིགས་བསལ་ཅན་ཞིག་ཁ་སྣོན་བྱས།
ཁོང་གི་སྒྲུང་གཏམ་གྱིས་ཀློག་པ་པོའི་ཁྲོད་དུ་བག་ཆགས་གང་ལེགས་་་་
བཞག་ཡོད་ལ། ཁོང་གི་བརྙན་འཕྲིན་ཟློས་གར་ཆུང་གྲས་དང་དགོད་བྲོའི་
གཏམ་གླེང་གི་བག་ཆགས་དེ་སྒྲུང་གཏམ་ལས་ཆེས་ཆེར་བརྒལ་འདུག ཕུན་
196



ཕུན་ཚོགས་བཀྲ་ཤིས།
ད་དུང་མི་
ཚོགས་བཀྲ་ཤིས་ལགས་ཁྲོམ་ལམ་དུ་སྐྱོད་སྐབས་མི་མང་པོས་ངོ་ཤེས་ཀྱི་མེད་
ང་ཁོང་གི《ར་བཟི་བ་ལྷག་པ་ལགས་ཀྱི་སྒྲུང》དེ་ད་ཆ་བརྙན་འཕྲིན་ལྟད་མོ་
བ་ཁྲི་མ་འབུམ་གྱིས་ཤེས་པའི་ཟློས་གར་ཞིག་ཏུ་གྱུར་པ་དང་། ཁོང་གི་དགོད་
བྲོའི་གཏམ་གླེང་ལའང་བརྙན་འཕྲིན་ལྟད་མོ་བ་དང་རླུང་འཕྲིན་ཉན་པ་པོས་ཧ་
ཅང་དགའ་བོ་བྱེད་ཀྱི་ཡོད།
ཁོང་གི་བརྩམས་པའི་སྒྲུང་གཏམ་ནི་རྣམ་འགྱུར་ནན་པོ་དང་འཚོ་བའི་
རྨང་གཞི་ཟབ་མོ་ཡོད་པ་ཞིག་ཡིན་པའི་དབང་དུ་བཏང་ན། ཁོང་གི་བརྙན་
འཕྲིན་ཟློས་གར་ཆུང་གྲས་དང་དགོད་བྲོའི་གཏམ་གླེང་གིས་སྤྱི་ཚོགས་ཀྱི་སྣང་
ཚུལ་ལ་དོ་སྣང་ཆེན་པོ་བྱས་པ་དང་། བསྟན་བཤིག་དང་རྣོ་ངར་ཟུང་ལྡན་གྱི་
ཐོག་ནས་སྤྱི་ཚོགས་ཐོག་གི་སྣང་ཚུལ་མི་ལེགས་པར་གནད་དུ་ཁེལ་བའི་ཟུར་ཟ་
དང་སུན་འབྱིན་བྱས་པ་མ་ཟད། ་རིགས་འདིར་དགའ་ཡང་དགའ་
སྐྱོ་ཡང་སྐྱོ་བའི་བསམ་བློ་ཞིག་ངང་ངམ་ཤུགས་ལ་མཚོན་པ་དང་། འཛེམ་ཟོལ་
དང་གྱ་གྱུ་མངོན་རྒྱུ་མེད་པ་དེ་ནི་ཁོང་གི་གཤིས་ཀས་ཐག་གཅོད་བྱས་པ་ཡིན་
སྲིད།
ཉེ་ཆར་ཁོང་གི་བརྙན་འཕྲིན་ཟློས་གར་ཆུང་གྲས་དང་དགོད་བྲོའི་གཏམ་
གླེང་ཕྱོགས་བསྒྲིགས་ཀྱི་དེབ་གཅིག་ཀྱང་དཔེ་སྐྲུན་བྱས་ཤིང༌། “བཞད་གད་
དཔྱིད་ཀྱི་འབྲུག་སྒྲ་དང་སྟོན་གྱི་འབྲུག་སྒྲ” སོགས་མང་པོ་ཞིག་དཔེ་སྐྲུན་བྱས་
ཡོད་པ་ལས་
ལས་དམིགས་བསལ་གྱི་ཁྱད་ཆོས་ལྡན་པ་ཞིག་རེད། འཁྲབ་གཞུང་
ཀློག་སྐབས་བརྙན་འཕྲིན་ལྟ་བ་ལྟར་གྱི་དགོད་བྲོ་བོ་དང་བསྟན་བཤིག་ཚ་བོ་ཡོད་
མི་སྲིད་ཀྱང་། མི་རྣམས་ཀྱིས་སྣང་ངོའི་དྲན་ཤེས་ལ་བརྟེན་ནས་ཀློག་པའི་ཚེ།
གོ་རྒྱུ་ལྡན་པ་བཞད་གད་ཀྱི་ཉམས་འགྱུར་དང་བྲོ་བ་སྔར་བཞིན་མྱོང་ཐུབ་ཀྱི་
ཡོད།
རྩོམ་རིག་དང་བརྙན་འཕྲིན་ཟུང་དུ་འབྲེལ་བའི་དེང་དུས་རྩོམ་པ་པོའི་
197



ནགས་ཀློང་ཁུ་བྱུག་འདུ་གནས།
བགྲོད་ལམ་དུ་སྔོན་ལ་སྐྱོད་མཁན་ཕུན་ཚོགས་བཀྲ་ཤིས་ལགས་ལམ་བུ་དེར་ཇི་
ཙམ་སྐྱོད་པ་དེ་ཙམ་ཡངས་སུ་འགྲོ་བ་དང༌། བསམ་གཞིགས་ཀྱི་ཁྲོད་དུ་མི་
རྣམས་གད་མོ་དེ་བས་མང་བ་དགོད་རྒྱུ་ཡོང་བའི་སྨོན་འདུན་ཞུ་རྒྱུ་ཡིན།
198



ཕུན་ཚོགས་བཀྲ་ཤིས།
ཕུན་ཚོགས་བཀྲ་ཤིས་ཀྱི་འཁྲབ་གཞུང་སྐོར་གྱི་གཏམ་གླེང་།
ཉི་མ་དོན་གྲུབ།
སྐུ་ཞབས་ཕུན་ཚོགས་བཀྲ་ཤིས་དང་སྨྱུག་འཛིན་པ་རང་ཉིད་པེ་ཅིན་དུ་
སློབ་གྲྭ་འགྲིམ་སྐབས་ཐོག་མར་འབྲེལ་འདྲིས་ཡོང་མྱོང་། དེ་ཡང་ཁོང་གི་སྒྲུང་
འབྲིང《 སྒོ་རས་སྤ་རའི་སྐྱོ་གླུ་ལྷང་ལྷང》ཞེས་པ་དེ་སྤེལ་བ་ནས་བཟུང་། རང་
རེའི་རྩོམ་སྟེགས་ཐོག་ཏུ་ཕུན་ཚོགས་བཀྲ་ཤིས་ཞེས་པའི་སྐར་མ་གསར་བ་ཞིག་
ཤར་བ་མིག་ཆོས་སུ་གྱུར། དེའི་རྗེས་ཁོང་གིས་ང་ཚོའི་དགའ་ སྟོན་དུ་གྱུར
པའི་བརྩམས་ཆོས་ཁག་ཅིག་གཅིག་མཇུག་གཉིས་མཐུད་དུ་སྤེལ་ཅིང་། ལྷག་
པར་གོ་བདུན་ལོར་ཁོང་གི་སྒྲུང་རྩོམ་ཕྱོགས་བསྒྲིགས《སྲིད་ཆོས་དང་མོའི་ཕྲུ་གུ་
ལྔའི་ཕ་རྣམས》ཞེས་པ་དངོས་སུ་པར་སྐྲུན་འགྲེམ་སྤེལ་བྱས་པས། རང་རེའི་
རྩོམ་སྟེགས་ཐོག་བག་ཆགས་ཀྱི་རླུང་བུ་མི་ཆུང་བ་ཞིག་འཚུབ་པ་རེད། དེའི་
རྗེས་ཁོང་གི་རྩོམ་རིག་ལ་ཕྱེད་པའི་དཔྱད་བརྗོད་ཀྱི་ཆེད་རྩོམ་ཡང་གཅིག་མཇུག་
གཉིས་མཐུད་དུ་སྤེལ་བའི་ནང་དཔྱད་མཁན་རང་རང་སོ་སོའི་ལྟ་སྟངས་མི་འདྲ
བ་ཡང་མང་དུ་གླེང༌།
ཚང་མས་མཁྱེན་གསལ་ལྟར། ཕུན་ཚོགས་བཀྲ་ཤིས་ལགས་ཀྱི་སྒྲུང་
གཏམ་བརྩམས་པ་དང་ཆབས་གཅིག་འཁྲབ་གཞུང་མི་ཉུང་བ་ཞིག་ཀྱང་བྲིས་ཏེ་
རྒྱ་ཆེའི་གཟིགས་མོ་བའི་ཁྲོད་བག་ཆགས་གཏིང་ཟབ་བཞག་ཡོད། ཡིན་་་་
ནའང་ད་བར་དུ་ཁོང་གི་སྒྲུང་གཏམ་ལ་དཔྱད་པའི་རྩོམ་ཡིག་མང་པོ་མཐོང་བ་
199



ནགས་ཀློང་ཁུ་བྱུག་འདུ་གནས།
ལས་ཁོང་གི་འཁྲབ་གཞུང་བརྩམས་ཆོས་ལ་དཔྱད་པའི་རྩོམ་ཡིག་མ་མཐོང་རྐྱེན
(གཅིག་བྱས་ན་རང་ཉིད་མཐོང་རྒྱ་ཐོས་རྒྱ་ཆུང་བས་ཡིན་སྲིད) ད་ལམ་ཆེད་དུ་
ཁོང་གི་འཁྲབ་གཞུང་བརྩམས་ཆོས་ལ་གླེང་སློང་ཙམ་བྱས་ཏེ་སོ་མ་འ
མ་འཕངས་ནས་
གཡང་ཊི་འཐོབ་རེ་ཞིག་བྱེད་ཀྱི་ཡིན། འོན་ཀྱང་སྨྱུག་འཛིན་པ་རང་ཉིད་ད་ལྟ་
རིག་རྩལ་གསར་རྩོམ་གྱི་ལས་ལ་ཞུགས་པའི་ལས་དང་པོ་བ་ཞིག་ཡིན་པས་ན།
ཁོང་གི་རྩོམ་ལ་དཔྱད་པ་གཏོང་བའི་སྤོབས་པ་མ་མཆིས་ཀྱང༌། འོན་ཏེ་གཅིག་
ཏུ་ཕུན་ཚོགས་བཀྲ་ཤིས་ལགས་ཀྱི་ཀློག་པ་པོ་ལྷག་བསམ་དག་པ་ཞིག་ཡིན་པ་
དང་། གཉིས་སུ་རང་ཉིད་ཀྱང་ཟློས་གར་གསར་རྩོམ་གྱི་ལས་ལ་ཞུགས་མཁན་
ཞིག་ཡིན་རྐྱེན། ད་ལམ་སྣང་བར་གང་དྲན་གྱི་བསམ་ཚུལ་འགའ་བརྗོད་རྒྱུ་
ཡིན།
སྐུ་ཞབས་ཕུན་ཚོགས་བཀྲ་ཤིས་ལགས་ཀྱི་འཁྲབ་གཞུང་བརྩམས་ཆོས་ལ་
རྣམ་པའི་ཆ་ནས་བརྗོད་ན་ཚང་མ་དགོད་བྲོའི་ཟློས་གར་གྱི་རིགས་སུ་གཏོགས།
དེའང་ཚང་མ་དགོད་བྲོའི་གཏམ་བརྗོད་ཟློས་གར་ཐུང་གྲས་དང་དགོད་བྲོའི་
གཏམ་གླེང་ ཤ་ སྟག་ཡིན། འོན་ཀྱང་ནང་དོན་གྱི་ཆ་
ཆ་ནས་བརྗོད་ན་རིགས་་
གསུམ་དུ་དབྱེ་ཆོག དེའང་གཅིག་ནི་བོད་ཀྱི་དེང་སྐབས་ཀྱི་རྣམ་གསར་དང་
རྒྱ་ཆེའི་ཞིང་འབྲོག་མང་ཚོགས་ཀྱི་འཚོ་བར་གནམ་ས་བླ་འོག་བསྒྱུར་བ་ལྟ་བུའི་
འགྱུར་ལྡོག་བྱུང་བ་བརྗོད་བྱ་བྱས་ཏེ་བྲིས་པ་ཁག་གཅིག་རེད། དེ་ཡང་དཔེ་
མཚོན་དུ་རུང་བ་ནི《དམིགས་བསལ་གྱི་གསོལ་ཚིགས》དང《CDཡི་རྨི་ལམ》
སོགས་ཡིན། རིགས་གཉིས་པ་ནི་དེང་གི་སྤྱི་ཚོགས་ཐོག་གི་བྱ་སྤྱོད་ངན་པ་དང་
ལུགས་སྲོལ་ངན་པ། དེ་བཞིན་རང་མི་རིགས་ཀྱི་ཞན་ཆ་དང་རྗེས་ལུས་ཀྱི་
བསམ་བློ་ལ་ཐེར་འདོན་དང་ཟུར་ཟ། སུན་འབྱིན་བཅས་བྱས་པའི་བརྩམས་
ཆོས་ཁག་གཅིག་རེད། དེའང་དཔེ་མཚོན་དུ་རུང་བ་ནི《འདི་ནི་བསྟན་བཤིག་
སློང་བ་ཞིག་མིན》ཞེས་པ་དང《ལྷག་པ་ལགས་ཁྱིམ་གྱི་རྙོག་དྲ》ཞེས་པ་སོགས་
200



ཕུན་ཚོགས་བཀྲ་ཤིས།
ཡོད། བརྩམས་ཆོས་དེ་རིགས་ནི་རྒྱ་ཆེའི་གཟིགས་མོ་བས་རྒྱུས་མངའ་ཧ་ཅང་
ཆེ་བ་ཡིན། རིགས་གསུམ་པ་ནི་ཁོང་གིས་
ང་གིས་བོད་ཀྱི་མི་རིགས་དང་རིག་གནས་ལ་
དགའ་ཞེན་ཆེ་བ་གནང་སྟེ་ཐད་དེར་བསྟོད་བསྔགས་ཆེན་པོ་གནང་ནས་རང་
རིགས་ཀྱི་ཕྱི་རབས་པ་རྣམས་ལ་མེས་པོའི་བཀའ་དྲིན་དྲན་དུ་བཅུག་པ་དང༌།
བོད་ཀྱི་ འོད་ སྟོང་ འབར་ བའི་ རིག་ གནས་ ལ་ མཐོང་ ཆེན་ དང་ རྒྱུད་ འཛིན།
དར་སྤེལ་བཅས་བྱེད་དགོས་པར་བསྐུལ་བའི་བརྩམས་ཆོས་ཁག་གཅིག་རེད།
རིགས་འདིའི་དཔེ་མཚོན་དུ་གྱུར་པ་ནི《བར་སྐོར་ནང་གི་གླེང་མོལ》དང《བོད་
ཀྱི་ ཨང་དང་པོ》《ཡུལ་སྐད་འགྲན་བསྡུར》《ང་ཚོའི་མག་པ་སློབ་གྲྭ་ཆེན་མོ་བ་
རེད》ཞེས་པ་སོགས་རེད། སྨྱུག་འཛིན་པ་རང་ཉིད་ནི་ཁོང་གི་རྩོམ་དེ་རིགས་
ལ་ལྷག་པར་དགའ་ཞིང་། ཀློག་པ་པོའི་ལུས་སེམས་གཉིས་ཀ་སྦྲང་རྩིའི་ཉིང་
ཁུའི་དགའ་སྟོན་ལ་ཞུགས་པ་ལྟ་བུའི་སྤྲོ་སྣང་སྟེར་གྱིན་འདུག དེ་ཡང་་་་
བརྩམས་ཆོས་དེ་རིགས་ལྟ་བཞིན་ལྟ་བཞིན་བསྟན་བཤིག་ཚ་བའི་མི་སྣའི་བྱ་སྤྱོད་
དང་སྐད་ཆར་གད་མོ་སིག་སིག་ཏུ་ཤོར་བ་དང་། བགད་བཞིན་བགད་བཞིན་
སེམས་ནང་བསམ་ཚུལ་འདྲ་མིན་སྣ་ཚོགས་བྱུང་སྟེ་རང་ཤུགས་སུ་འདྲེན་བྱེད་
ཟུང་མཆི་ཞགས་ཀྱིས་བསྒྲིབ་ཡོང་གི་འདུག
དེའང་དགོད་བྲོའི་ཟློས་གར་གྱི་ཁོངས་སུ་རིགས་གཉིས་སུ་དབྱེ་ཆོག་ཅིང༌།
གཅིག་ནི་སྤྲོ་སྐྱིད་རང་བཞིན་གཙོ་བོར་བྱེད་པ་སྟེ། དེ་ཡང་དགོད་བྲོ་ཁོ་ནའི་
ཆེད་དུ་དགོད་སློང་བ་དང་། གཅིག་ཤོས་ནི་དགོད་བྲོ་དེ་རྣམ་པ་ཙམ་ཞིག་
གམ་ཡང་ན་ཐབས་ལམ་ཞིག་ལ་བརྩིས་ཏེ། དེ་བརྒྱུད་ནས་མི་རྣམས་ལ་གཏིང་
ཟབ་པའི་ནང་དོན་བརྒྱུད་སྒྲོག་བྱེད་པ་ཡིན། གལ་ཏེ་དགོད་བྲོ་བ་ཁོ་ནའི་ཆེད་
དུ་བསྟན་བཤིག་བསླངས་ཏེ་འཁྲབ་སྟོན་ལ་འབར་གས་བྱུང་བ་ལྟ་བུའི་ སྐད་་
གྲགས་ཤིག་ཡོང་རེ་ཁོ་ན་བྱས་ན། དེ་ནི་གནམ་གུང་སྐར་མདའ་ རྒྱུག་པ་ཇི་
བཞིན་རེ་ཞིག་འོད་འཚེར་བ་ལྟར་སྣང་ཡང་། དོན་དུ་དེ་ནི་རིག་རྩལ་ལོ་རྒྱུས་
2O1



ནགས་ཀློང་ཁུ་བྱུག་འདུ་གནས།
ཀྱི་དེབ་ཐེར་ནང་འཇུག་ཏུ་རུང་བ་ཞིག་མ་ཡིན་ལ། དཔྱོད་ལྡན་རྣམས་ཀྱི་
བསྟོད་པར་བྱ་བའི་ཡུལ་ཞིག་ཀྱང་ག་ལ་ཡིན་སྲིད། དེར་བརྟེན་སྐུ་ཞབས་ཕུན་
ཚོགས་བཀྲ་ཤིས་ལགས་ཀྱི་འཁྲབ་གཞུང་བརྩམས་ཆོས་དེ་དག་ནི་ངས་གོང་དུ་
བརྗོད་པའི་རིགས་གཉིས་ལས་ཕྱི་མར་གཏོགས་པ་ཡིན། དཔེར་ན། དགོད་
བྲོའི་གཏམ་གླེང《བར་སྐོང་ནང་གི་གླེང་མོལ》ཞེས་པ་དེ་འཁྲབ་སྟོན་བྱེད་སྐབས།
ཕྱི་ནས་བལྟས་ན་གཟིགས་མོ་བ་རྣམས་ཞལ་རལ་གྲབས་ཙམ་དུ་བཞད་གད་ཧ་ཧ་
ཞེས་བྱེད་ཀྱང་། དོན་དུ་ལྟད་མོར་བལྟས་ཚར་རྗེས་ཕྱིར་དྲན་རེ་བྱེད་སྐབས་
ཚང་མའི་སེམས་ནང་བསམ་ཚུལ་ལྗིད་ཏིག་ཏིག་རེ་རེ་ཡོད་པར་ཐེ་ཚོམ་མེད།
གུས་པོས་དེ་སྔོན་འཁྲབ་ཚན་དེ་ལྟ་བའི་
འི་སྐབས་སེམས་ནང་གཟུགས་བརྙན་འདི་
འདྲ་ཞིག་འཆར་མྱོང་སྟེ། ཕུན་ཚོགས་བཀྲ་ཤིས་ལགས་བར་སྐོར་དུ་ཕེབས་
སྐབས་སྔར་གྱི་རིག་གནས་ཤུལ་བཞག་དང་ལོ་རྒྱུས་ཀྱི་དཔང་རྟགས་རྣམས་དེང་
འདིར་གར་སོང་ཆ་མེད་དུ་གྱུར་ཏེ། དེ་ཡི་ཚབ་ཏུ་ཁྲ་ཁྲ་སིལ་སིལ་གྱི་ཚོང་ཁང་
དང་ཟ་ཁང་གིས་ཁེངས་པ་མཐོང་དུས།
སེམས་ནང་དུ་བརྗོད་ལས་འདས་
པའི་ ཕམ་སྣང་ཞིག་བྱུང་ལ།
མེས་པོ་ཡི་ བཀའ་དྲིན་དྲན་ལ་ཕྱི་རབས་པ་ལ་
བརྩེ་བ་འཆང་བཞིན་སེམས་ནས་སྐྱོ་སྣང་གི་གདུང་འབོད་བྱེད་མུར་རང་དོན་
འབའ་ཞིག་དོན་དུ་གཉེར་མཁན་གྱི་མི་ཚོགས་ཁྲོད་དུ་ཁེར་རྐྱང་གི་སྣང་བ་བྱུང་
སྟེ། སེམས་བློང་བློང་བོར་བསྐྱོད་བཞིན་པའི་གཟུགས་བརྙན་ཞིག་ཡིད་ངོར་
འཆར་ཡོང་གི་འདུག དེ་ལྟའི་ཕྱིར་ན། 《བར་སྐོར་ནང་གི་གླེང་མོལ》གྱི་
ཡིག་འབྲུ་རེ་རེ་ནི་ཁོང་གིས་རྟོག་བཟོ་དང་སྨྱུག་རྩལ་ལ་བརྟེན་ནས་བྱུང་བ་ཞིག་
མིན་པར། ངང་ངམ་ཤུགས་ཀྱིས་རང་ཉིད་ཀྱི་སེམས་ནང་ལའང་འཁོར་ཡོང་
བ་ཞིག་ཡིན་ངེས་ལ། གཟིགས་མོ་བའི་གད་མོ་རེ་རེ་ཡང་ཁོང་གི་སེམས་ཀྱི་
མིག་ཆུའི་ཐིགས་པ་རེ་རེ་དང་བརྗེས་ནས་བྱུང་བ་ཡིན་པ་ཤེས་ཐུབ།
རང་གི་མི་རིགས་དང་རང་གི་ཡུམ་ཆེན་ལ་ཁ་ཞེ་གཉིས་མེད་ཀྱིས་ཤ་ཞེན་
མི
202



ཕུན་ཚོགས་བཀྲ་ཤིས།
བྱེད་མཁན་ཞིག་ཡིན་ན། དེ་ལ་གཞི་ནས་རང་གི་མི་རིགས་དང་རང་གི་ཡུམ་
ཆེན་ལ་གཤེ་གཤེ་དང་སྐྱོན་བརྗོད་བྱེད་པའི་ཐོབ་འགན་ཡོད། སྐུ་ཞབས་ཕུན་
ཚོགས་བཀྲ་ཤིས་ལགས་ཀྱི་རྩོམ་ཡིག་ཏུ་རང་མི་རིགས་ཀྱི་ཞན་ཆ་དང་རྗེས་ལུས་
ཀྱི་བསམ་པ་ཁག་གཅིག་ལ་འཛེམ་བག་མེད་པར་ཟུར་ཟ་དང་སུན་འབྱིན་བྱས་
ཡོད་པས། དེ་ནི་ཀུན་གྱིས་མཐེ་བོང་བསྒྲེངས་ནས་བསྟོད་པར་འོས་པ་ཞིག་
ལགས། དཔེར་ན་གཏམ་བརྗོད་ཟློས་གར་ཐུང་གྲས《 ལྷག་པ་ལགས་ཁྱིམ་གྱི་
རྙོག་དྲ》ཞེས་པའི་ནང་གི་སྦག་པ་དབྱངས་ཆེན་སྒྲོལ་དཀར་དང་། 《 འདི་ནི་
བསྟན་བཤིག་སློང་བ་ཞིག་མིན》ཞེས་པའི་ནང་གི་བྱ་གཞག་དང་སྤྱོད་བཟང་
རྒྱབ་བསྐྱུར་གྱིས་ཆང་རག་དང་ལེ་ལོ་པང་དུ་བླངས་པའི་ནད་པ་དང་ཨེམ་ཆི།
དགོད་བྲོའི་གཏམ་གླེང《འདི་ནི་ཕོ་ཁྱོ་གའི་ཡོན་ཏན་མིན》ཞེས་པའི་ནང་གི་དཔེ་
མཚོན་ཁག་གཅིག་བཅས་ཚང་མ་རང་རེའི་འཚོ་བའི་ནང་མཐོང་ཐོས་སུ་གྱུར་
པའི་རང་རིགས་ཀྱི་སྐྱེ་བོ་ཁག་གཅིག་གི་བྱེད་སྟངས་ངན་པ་དང་རྗེས་ལུས་ཀྱི་
བསམ་པའམ་ལེ་ལོ་རྣམ་གཡེང་གི་རང་གཤིས་ངན་པའི་གནད་ལ་ཁེལ་བའི་སྒོ་
ནས། ཟུར་ཟ་དང་སུན་འབྱིན་བྱས་ཡོད་པ་དེ་ནི་དོན་དམ་པར་མི་རིགས་ལ་
ཤ་ཞེན་བྱས་པ་ཡིན་ལ། རང་གི་ཡུམ་ཆེན་ལ་བཅངས་པའི་ལྷད་མེད་ཀྱི་བརྩེ་
སེམས་ཤིག་ཀྱང་རེད། རྒྱུན་དུ་འཚོ་བའི་ཁྲོད་མི་རྣམས་ཀྱིས་སྐུ་ཞབས་ཕུན་
ཚོགས་བཀྲ་ཤིས་ལགས་ཀྱི་བརྩམས་ཆོས་ནང་གི་སྐད་ཆ་གཡར་ནས་མི་ཁ་ཤས་ལ་
ཟུར་ཟ་དང་དམའ་འབེབས་བྱེད་པ་མཐོང་དུས་སེམས་ནང་དགའ་ཚོར་རེ་ཡོང་
གི་འདུག་ལ། རིག་རྩལ་བརྩམས་ཆོས་ལ་ཁྱད་དུ་ཡོད་པའི་སྟོབས་ཤུགས་དེ་
ཡང་མངོན་ཐུབ་པ་རེད། རྩོམ་པ་པོ་ཞིག་ཡིན་ན་ངེས་པར་བསམ་ཕོད་པ་དང་
བཤད་ཕོད་པ་ཞིག་ཡིན་དགོས། སྐུ་ཞབས་ཕུན་ཚོགས་བཀྲ་ཤིས་ལགས་ནི་ལྟ་
བ་ངན་པ་མཁྲེགས་བཟུང་དང་བློ་རྒྱ་ཆུང་བའི་མི་ཁག་གཅིག་ལྟ་བུར་རང་གི་
མེས་པོ་དང་མི་རིགས་ལ་ཤ་ཞེན་བྱས་པའི་ཚུལ་དུ་རང་རིགས་ཀྱི་སྐྱོན་དང་ཞན་
203



ནགས་ཀློང་ཁུ་བྱུག་འདུ་གནས།
ཆ། རྗེས་ལུས་ཀྱི་ཆ་ལ་ཕྱི་གོས་མཛེས་པོ་ཞིག་གཡོགས་གང་ཐུབ་ཀྱིས་འགེབ་
རྩིས་བྱེད་པ་དེ་དང་མི་འདྲ་བར། བློ་ཁོག་ཆེན་པོས་ཐེར་འདོན་དང་ཟུར་ཟ།
སུན་འབྱིན་བཅས་བྱས་ཡོད་པས། དེ་ནི་རང་རེའི་སྔོན་བསྐྱོད་ཀྱི་བསམ་པ་
ཡོད་པའི་གཞོན་ནུ་རྣམས་ཀྱིས་སློབ་སྦྱོང་བྱ་འོས་པ་ཞིག་རེད་སྙམ་ལགས།
སྐུ་ཞབས་ཕུན་ཚོགས་བཀྲ་ཤིས་ལགས་ཀྱིས་བོད་ཀྱི་རྩོམ་རིག་ལྡུམ་རར་
ཕུལ་བའི་ཕྱག་རྟགས་ནི་ཟབ་ཅིང་ཕུན་སུམ་ཚོགས་པ་ཞིག་རེད། ཐ་ན་སྤྱི་
ཚོགས་ཧྲིལ་བོར་ཕུལ་བའི་ལེགས་སྐྱེས་ཀྱང་དངུལ་ལོར་ལ་གཞལ་ནས་བརྩི་་
ཐབས་མེད་པ་ཞིག་རེད། ཁོང་ནི་དུས་དང་རྣམ་པ་ཀུན་ཏུ་ལས་ལ་བརྩོན་ཞིང་
ཁ་ཁུ་སིམ་པའི་རྨོན་གླང་ཞིག་དང་འདྲ་བར་རིག་ རྩལ་གསར་རྩོམ་བྱེད་རྒྱུ་དེ་
རང་ཉིད་ཀྱི་འོས་འགན་ཞིག་དང་བོད་ཀྱི་རིག་གནས་ལ་བཅངས་པའི་བརྩེ་དུང་
ཞིག་ལ་བརྩིས་ཏེ་ལེགས་སྒྲུབ་བྱེད་པ་ལས་སྤྱི་ཚོགས་དང་འཚོ་བས་ཁོང་ལ་ལན་
སློག་པ་ཉུང་དྲགས་པར་འཁུན་སྒྲ་རྩ་བ་ནས་འདོན་མ་མྱོང་། ཇི་སྐད་དུ།
“མཚན་སྙན་ཁོ་ན་དོན་དུ་གཉེར་བ་ན། ། དེ་ཡི་མིང་ནི་བེམ་རོའི་སྔོན་དུ་
རུལ། །དམངས་ཆེད་རྟ་ཟོག་ལྟ་བུར་བརྩོན་པ་ན། ། དམངས་ཀྱི་སེམས་ན་
ནམ་ཡང་བརྟན་པོར་ངེས། །”(ཚང་ཁེ་ཅ་ཡི་སྙན་ཚིག《 མི་ཁ་ཤས》ཞེས་པ་ལས་
དྲངས།)ཅེས་པ་ལྟར། སྐུ་ཞབས་ཕུན་ཚོགས་བཀྲ་ཤིས་ལགས་ཀྱི་གསར་རྩོམ་བྱ་
གཞག་ལ་རིང་མིན་དུ་འོད་སྟོང་འབར་བའི་གྲུབ་འབྲས་ཐོབ་ངེས་རེད། གང་
ལགས་ཤེ་ན། ཁོང་གིས་རྣམ་ཐར་ཕྱི་མ་དེ་སྐྱོང་བཞིན་ཡོད་པས་ཡིན་ནོ། །
2O4



..---
་་ . …….……………….………, , , ………….………………….…..༢༩ … བ ༤ ཨང་ ………………
ནགས་ཀློང་ཁུ་བྱུག་འདུ་གནས།
བེའུ་བརྒྱའི་ཚེ་རིང་བསམ་འགྲུབ།
སྡུ
ངོ་སྤྲོད་མདོར་བསྡུས།
བེའུ་བརྒྱའི་ཚེ་རིང་བསམ་འགྲུབ་ལགས་ནི། 1974ལོར་མཚོ་སྔོན་རྐང་
ཚ་རྫོང་ཧྥ་ལིག་ཧོ་ས་ཆར་སྐྱེས་ཤིང་། 1985ལོ་ནས1996ལོའི་བར་དུ་རྐང་ཚ་
ཧྥ་ལིག་ཧོ་སློབ་ཆུང་དང་རྐང་ཚ་མི་རིགས་སློབ་འབྲིང་། མཚོ་སྔོན་ཁྲིམས་
འཛིན་སློབ་གྲྭ་སོགས་སུ་བསླབ་གཉེར་གནང་། ད་ལྟ་ནུབ་བྱང་མི་རིགས་སློབ་
ཆེན་གྱི་ཞིབ་འཇུག་སློབ་མ་ཡིན། 1994ལོ་ནས་བཟུང་རྩོམ་རིག་བརྩམས་
ཆོས་སྤེལ་འགོ་བརྩམས་པ་མ་ཟད། སྔ་གཞུག་ཏུ《 བོད་ཀྱི་རྩོམ་རིག་སྒྱུ་རྩལ》
དང《གངས་རྒྱན་མེ་ཏོག》《མཚོ་སྔོན་མང་ཚོགས་སྒྱུ་རྩལ》《མཚོ་སྔོན་བོད་ཡིག་
གསར་འགྱུར》སོགས་སུ་སྒྲུང་གཏམ་དང་སྙན་ངག ལྷུག་རྩོམ་རེ་འགའ་་
བཀོད་པར་ཀློག་མཁན་མང་དག་ཅིག་གིས་དོ་སྣང་དང་གདེང་འཇོག་མཐོ་ཙམ་
ཐོབ།
F
206



བེའུ་བརྒྱའི་ཚེ་རིང་བསམ་འགྲུབ།
ཅིས་ཀྱང་བརྗོད་འདོད་མོད་བཤད་ན་སྙིང་བོ་མེད་པའི་གཏམ།
བེའུ་བརྒྱ་ཚེ་རིང་བསམ་འགྲུབ།
“བཙད་པོ་སེང་ཆུང་། ཁྱེད་ཁོ་ནས་ངའི་སེམས་ཁོང་ལ་ཆུ་འཁྱག་མ་
བླུགས། ཐུགས་རྗེ་ཆེ། ངའི་སྙིང་ཉེ་བའི་བུ་ཆུང་།” ཕལ་ཆེར་ང་རང་མཚོ་
སྔོན་ཁྲིམས་འཛིན་སློབ་གྲྭ་ནས་མཐར་ཕྱིན་ལ་ཉེ་བའི་ལོ་དེར། ངའི《ཕྱིང་ལཱ་
དཀར་པོ》ཞེས་ པའི་ རྩོམ་ ཐུང་ངུ་ཞིག་ལ་ ཕུ་ བོ་ དང༌ གྲོགས་ པོ་ རེ་ གཉིས་ཀྱི
“བསྟོད་པ”ཏོག་ཙམ་ཐོབ་པས། དགའ་དྲགས་ནས་ཞོགས་པ་ཞིག་ལ་གོང་གི་
ཉིན་ཐོ་འདི་བྲིས་པ་ཡིན་ལ། བཙད་པོ་སེང་ཆུང་ནི་ངའི་རྩོམ་ཐུང་དེའི་ཁྲོད་
ཀྱི་མི་སྣ་ཞིག་ཡིན། ཕལ་ཆེར་དེ་ནས་བཟུང་། རང་ཉིད་ཧྲིལ་བོར་ཡིད་ཐང་
ཆད་ལ་ཉེ་བའི་ང་རང་སླར་ཡང་རྩོམ་ཡིག་རེ་གཉིས་འབྲི་བའི་ཀུན་སློང་གཡའ་
དག་པ་ཞིག་གིས་རུབ་ཡོང་།
ཐེངས་དང་པོར་ཞྭ་མོ་དམར་ཆུང་དང་བུ་མོ་ཐལ་རིལ་མ་ངོ་ཤེས་དུས།
ང་རང་རྐང་ཚ་རྫོང་ཧྥ་ལིག་ཧོ་སློབ་ཆུང་ན་ཡོད་ལ། སྙིང་རྗེ་བའི་ཕྱི་གླིང་བུ་མོ་
ཆུང་ཆུང་དེ་དག་ནི་ཕུ་བོས་གྲོང་ཁྱེར་ནས་ཉོས་ཡོང་བའི་བྱིས་སྒྲུང་ནང་གི་མི་སྣ་
རེད། དེ་ལྟར། ང་ཆེས་ཐོག་མར་བསླབ་དེབ་ཀྱི་སྒོ་རའི་ནང་ནས་རྐང་
འཇབ་ལག་འཇབ་ཀྱིས་ཕྱི་རོལ་དུ་བྲོས་པ་ཡིན།
ངས་འདི་ལྟར་ཀློག་འདོན་གྱི་འགོ་བརྩམས་ཤིང་། ཕྱི་གླིང་བའི་བྱིས་
སྒྲུང་གྲགས་ཅན་ཕལ་ཆེ་མོ་ཞིག་བལྟས་ཟིན་པས། ཨ་མྱེས་དང་འདྲ་བར་ང་
207



ནགས་ཀློང་ཁུ་བྱུག་འདུ་གནས།
ལའང“གནའ་གཏམ”ཧ་ཅང་མང་། ཆུང་ངུའི་དུས་སུ། ང་རང་འདི་ཁོ་
ནས་བློ་ཡིད་ཚིམ་མྱོང༌། ད་ལྟའང་ང་བྱིས་སྒྲུང་ཀློག་རྒྱུར་ཤིན་ཏུ་དགའ།
དང་ཐོག དཔེ་ཆ་མཐུག་པོ་ཀློག་རྒྱུར་ཤིན་ཏུ་སྐྲག་པའི་ངས་དགུན་
གནང་གཅིག་གི་ཡུན་ལ《 ཞོགས་པའི་སྐྱ་རེངས་ཡང་བསྐྱར་ ཤར》ཞེས་པར་་་
བལྟས་ཚར་དུས། སྙིང་ཉེ་བའི་དཔེ་ཆ་དེ་སྔར་ལས་ཀྱང་མཐུག་ལ་སྣུམ་པ་ཞིག་
ཏུ་གྱུར་འདུག་མོད། བརྩམས་ཆོས་ཀྱི་བརྗོད་སྙིང་ཕ་ཡུལ་གྱི་འཚོ་བ་དང་ཤིན་
ཏུ་ཉེ་བས་ངས་ཡང་བསྐྱར་ཐེངས་གཉིས་ལ་བཀླགས་པ་ཡིན། དེའི་རྗེས་སུ་
དཔེ་ཆ་དེ་ཧྲལ་ཧྲུལ་དུ་གྱུར་སྟབས་ཕུ་བོ་ལ་ཕྱིར་སྤྲོད་རྒྱུ་མ་རྙེད། འདི་ལྟར་
ངས་ནམ་ཡང་ཕུ་བོ་ལ་མང་པོ་ཞིག་ཆད་ཡོད། དེ་ནི་ང་རང་བྱིས་སྒྲུང་གི་
འཇིག་རྟེན་ནས་སླར་ཡང་སྐྱེད་ཚལ་གཞན་ཞིག་ལ་གོམ་ཁ་ཕྱོགས་པའི་དབྱར་
གཞུང་ཞིག་ཀྱང་ཡིན།
དེའི་ རྗེས་ སུ་ ཀ་ བཅོལ་ ལྟར་ ངས་ ཁ་ གསབ་ཀྱི་ཚུལ་ གྱིས་
《འཛམ་ གླིང་གེ་ སར་རྒྱལ་པོའི་སྒྲུང》འོས་མཚམས་ཤིག་མི་འདོད་བཞིན་དུ་།
བལྟས། ཡིན་ནའང་ད་ལྟ་བསམ་ན་དེ་ནི་བོད་ཀྱི་བྱིས་སྒྲུང་རླབས་ཆེན་ཞིག་
ཡིན་པ་འདྲ། དེ་དུས། ངས་ད་དུང《གངས་རྒྱན་ན་ཆུང་ཚགས་པར》
མཐོང་མྱོང་མེད། འོན་ཀྱང་ཕུ་བོས་ང་ལ་དེའི་སྐོར་གྱི་གླེང་མོལ་བྱས་མྱོང་
སྟབས། ང་ལ་སྟོང་སེམས་དང་མཚར་སྣང་ཞིག་སྔར་ནས་སྐྱེས་མྱོང་།
ཕལ་ཆེར་སློབ་འབྲིང་གི་སྐབས་སུ། ངས་ཚགས་པར་དེ་དངོས་སུ་་་
མཐོང་ཞིང་དེ་ནས་བཟུང་ང་ལ“ རྩོམ་ཡིག”འབྲི་རྒྱུའི་འདུན་པ་ཞིག་ཤེས་མེད་
ཚོར་མེད་དུ་བྱུང༌། ངས་ནམ་རྒྱུན་ཅི་ཡང་མིན་པའི་རྩོམ་ཡིག་རེ་བྲིས་ནས་
སྟོང་འདང་དང་ཧམ་སེམས་འདྲེས་མའི་ངང་ཚགས་པར་ལ་བསྐུར། དེ་དུས་
ཚགས་པར་དུ་དགོད་པའི་ཀུན་སློང་དེ་ང་ལ་མཚོན་ན་ཇི་འདྲའི་ཤུགས་དྲག་ཅིག་
ཨང་། དོན་དུ་གོ་གཉིས་ལོར་ཁྲིམས་འཛིན་སློབ་གྲྭར་ཞུགས་དུས་ངས་ད་དུང
ཕུ་
བོས་ ངག་
208



བེའུ་བརྒྱའི་ཚེ་རིང་བསམ་འགྲུབ།
ཚགས་པར་དུ་མིང་ཐོ་འགོད་ཐུབ་པ་མ་བྱུང་། ཕར་བལྟས་ན་ངས་རྨི་ལམ་དེ་
རྨིས་པ་སྔ་དྲགས་སོང་བ་འདྲ།
གྲོང་ཁྱེར་དུ་བསྡད་པའི་ལོ་དང་པོ་ནི་ང་ལ་མཚོན་ན་ལག་ཡོང་ཅུང་མོད།
ཕྱོགས་བཞི་ནས་འདུས་ཡོང་བའི་སློབ་གྲོགས་ཚོའི་མདུན་དུ། ཐེངས་དང་
པོར་ང་ལ་རང་ཉིད་ཤིན་ཏུ“ཆུང”བའི་ཚོར་བ་རྒུམ་དུ་བཅུག སྐྱུར་གྲང་གྲང་
གི་ཚོར་བ་དེས་དེད་པའི་མཐའ་ནི་ངས《 རྔོན་པའི་ཟིན་ཐོ》དང《ཡིག་འབྲི་
དམར་པོ》སོགས་ཕྱི་གླིང་བའི་སྒྲུང་གཏམ་སྐོར་ཞིག་ཧམ་སྲེད་དྲག་པོས་བཀླགས།
རླབས་ཆེ་བའི་བརྩམས་ཆོས་དེ་དག་ཀྱང་ཕུ་བོས་ཉོས་པ་ཡིན་པ་སྨྲ་ཅི་དགོས།
ཁོས་ནམ་ཡང་ང་ལ་རྒྱགས་ཟས་བཅུད་པོ་རེ་སྦྱིན་ངེས།
ཕལ་ཆེར་ལོ་གཉིས་ཙམ་འགོར་རྗེས། ངས་གཞི་ནས་ཚགས་པར་རེ་
གཉིས་སྟེང་མིང་ཐོ་བཀོད། དེ་དུས། ངས་གཞན་ལ་ལད་བཟློས་བྱས་ནས་
སྙན་ངག་རེ་བྲིས་ཤིང་གྲོགས་པོ་རེ་གཉིས་ཀྱི་བསྔགས་བརྗོད་ཀྱིས་ཚིམ་ཡོད་
འོན་ཀྱང་ད་ལྟ་བསམ་ན་ཤིན་ཏུ་དགོད་བྲོ་སྟེ། སྙན་ངག་འབྲི་བ་ནི་དེ་འདྲའི་
ལས་སླ་བོ་ཞིག་ཡིན་ནམ། ཁྱད་པར་དུ་ངས་བྲིས་པ་དེ་དག་ལ་སྙན་ངག་ཟེར་
རམ། ངོ་མ་ཁྱིའི་མིང་ལ་སེང་གེ་བཏགས་པ་མིན་ནམ།
ལོ་ངོ་བཞིའི་རྨི་ལམ་ལྟ་བུའི་གྲོང་ཁྱེར་གྱི་སློབ་མའི་འཚོ་བ་མཇུག་སྒྲིལ་རྗེས།
ཕྱིར་ཕ་ཡུལ་དུ་ལོག་པའི་ང་རང་རྫོང་མཁར་དང་ ཐག་རིང་ཞིང་ཅུང་མཐའ་
འཁོབ་ཀྱི་གྲོང་བརྡལ་ཞིག་ལ་ལས་བགོ་བྱས། དེ་ནི་ཡབ་ཆེན་གྱི་ངག་ལ་མ་
ཉན་པར་གཡག་རྒན་གཅིག་གི་འགྲོ་སྒོའང་མ་བཏང་བའི་མཐའ་འབྲས་ཡིན།
དང་ཐོག་སློབ་གྲྭའི་གཡའ་དག་པའི་ཁོར་ཡུག་ནས་སླེབས་མ་ཐག་པའི་ང་ནི་རང་
ཉིད་ཀྱི་གནས་བབ་ལ་ཤིན་ཏུ་སྐྱོ་བོ་བྱུང་། འོན་ཀྱང་རྐྱེན་ངན་གྲོགས་སུ་གྱུར་
བ་འདྲ་སྟེ། ཏག་ཏག་དེ་གར་ལས་བགོ་བྱས་རྗེས་ང་རང་རྒྱུན་པར་སྡེ་བའི་
ནང་འགྲོ་དགོས་ལ་ཡུལ་མི་ཚོ་དང་འབྲེལ་འདྲིས་གཏིང་ཟབ་བྱེད་དགོས་པས།
2O9



ནགས་ཀློང་ཁུ་བྱུག་འདུ་གནས།
རྒྱུ་
ཁོང་ཅག་གི་འཚོ་བ་དངོས་དང་བསམ་བློའི་འཁྱེར་སོ། དགའ་ཁ་ཞེན་ཕྱོགས་
ལ་སྔར་ལས་ལྡབ་འགྱུར་གྱི་རྒྱུས་ལོན་ཐུབ་པ་བྱུང་བས། ད་ལྟ། ངས་རང་ལ་
སེམས་གསོ་བའམ་ཡང་ན་གཞན་ལ་འཇིགས་བསྐུལ་བ་གང་ཡང་མིན་པར་ཁྱེད་
ལ་འདི་ལྟར་བཤད་ཆོག་སྟེ། ང་རང་ཡུལ་མི་ཚོ་དང་ཤིན་ཏུ་ཉེ། ང་ལ་ཕུན་
སུམ་ཚོགས་པའི་འཚོ་བ་ཡོད། འདི་ཁོ་ནི་ནི་ངའི་ངོ་གནོང་མི་དགོས་པའི་རྒྱུ་
ནོར་ཡིན།
གོང་དུ་བཤད་ཟིན་པ་ནང་བཞིན། 《ཕྱིང་ལྭ་དཀར་པོ》བྲིས་ནས་ཡུན་
རིང་མ་འགོར་བར་ང་རང་མཚོ་སྔོན་ཁྲིམས་འཛིན་སློབ་གྲྭ་ནས་མཐར་ཕྱིན་སོང་།
དེ་ནི་ང་ལ་མཚོན་ན་རང་ཉིད་ཀྱི་འཚོ་བ་དང་གསར་རྩོམ་གཉིས་ཀའི་དག་
མཚམས་ཤིག་ཡིན་ཞེས་སྨྲ་ཆོག དེ་ནས་བཟུང་ངས་ར་མིན་ལུག་མིན་གྱི“ སྙན་
ངག”འབྲི་མཚམས་བཞག་ནས་ཁུ་སིམ་མེར་སྒྲུང་གཏམ་མམ་ལྷུག་རྩོམ་རེ་གཉིས་
ཨེ་འཁྱོངས་ལ་འབད་ཁུལ་བྱས་པ་ཡིན། ངས་གཞི་ནས་རང་གི་འཚོལ་གྱིན་
པའི་ལམ་བུ་དེ་རྡོག་པས་ཟིན་ཙམ་བྱུང་དུས། སླར་ཡང་ལྡོག་ཏུ་མེད་པ་དངོས་
དོན་ཞིག་གིས་ཕྱོགས་བཞི་ནས་རུབ་ཡོང་། དང་ཐོག་ངའི་རྩོམ་ཡིག་ལ་བསམ་
འཆར་རེ་གཉིས་འདོན་སྤྲོ་བའི་གྲོགས་པོ་གཅིག་པུས་ཀྱང་ད་ནི་བཟང་ངན་གང་
རུང་གི་ཚིག་འབྲུ་གཅིག་ཀྱང་མི་སྨྲ་བར་ཚོར་འདུ་ཅི་ཡང་མེད་པས། ང་རང་
སླར་ཡང་རང་གིས་བྲིས་དང་འབྲི་བཞིན་པ་དག་ལ་ཡིད་རྟོན་དཀའ་བ་ཞིག་བྱུང་
ཞིང་རིམ་བཞིན་རང་ཉིད་ཧྲིལ་བོ་ཨ་ཐང་ཆད་འགོ་བརྩམས། དེའི་རྐྱེན་གྱིས།
ངས་སྐབས་འགར་སུ་ཞིག་བཙལ་ནས་སྙིང་གཏམ་ཡིད་ཚིམ་པ་ཞིག་བརྗོད་་
འདོད། ཡང་སྐབས་འགར་ངས་སུ་ལའང་ཅི་ཡང་བཤད་མི་འདོད།
ལོ་ངོ་གསུམ་བཞིའི་རིང་སུས་ཀྱང་དོ་སྣང་མ་བྱས་པའི《ཕྱིང་ལྭ་དཀར་པོ》
དེ་གོ་དགུ་ལོའི《མཚོ་སྔོན་མང་ཚོགས་སྒྱུ་རྩལ》དུ་ཅུང་བདེ་བླག་ངང་བཀོད་པས་
ང་རང་ཤིན་ཏུ་
ཏུ་དགའ།
ཐེངས་དང་པོར་རང་གི་རྩོམ་ཡིག་དེ་
ཡིན་ནའང།
210
*



བེའུ་བརྒྱའི་ཚེ་རིང་བསམ་འགྲུབ།
དུས་དེབ་ལས་བསྐྱར་དུ་བཀླགས་པའི་རྗེས་ཀྱི་ཚོར་བ་ནི་ཤིན་ཏུ་བརྗེད་དཀའ་བ་
ཞིག་སྟེ། ཧ་ཅང་ཡིད་སྐྱོ་བ་ཞིག་ཡིན་སོང་། ནམ་རྒྱུན་འཚོ་བའི་ཁྲོད་དགའ་
སྐྱོ་གང་རུང་གི་ཚོར་བ་རེ་རྒུམ་དུས། ངས་འདི་ལྟར་སུས་ཀྱང་མི་ཚོར་བར་
ལྐོག་ཏུ་ཉིན་ཐོ་རེ་བྲིས་པ་ཡིན།
“བཙད་པོ་སེང་ཆུང། ཁྱོད་ཀྱི་མིང་ཡིག་དེ་ཐེངས་གཉིས་པར་བརྗེས་
སོང་། དགོངས་འགལ་མེད་པར་ཞུ། ངའི་བུ་ཆུང་།”
211



ནགས་ཀློང་ཁུ་བྱུག་འདུ་གནས།
ཡིད་འགུག་པའི་གཏམ་རྒྱུད།
རིག་ལེགས།
ཐོག་མར་གཏམ་རྒྱུད་བཤད་པ་ནས་འགོ་རྩོམ་སྟེ། གཏམ་རྒྱུད་ནི་སྒྲུང་
གཏམ་གྱི་རྨང་གཞི་ཡིན་ལ་གཏམ་རྒྱུད་དེ་ཇི་ལྟར་འཆད་རྒྱུ་ནི་སྒྲུང་གཏམ་གྱི་
ཁྱད་ཆོས་ཡིན། འདས་ཟིན་པའི་ལོ་ངོ་ཉི་ཤུའི་བོད་ཀྱི་རྩོམ་རིག་ལ་ཕྱི་མིག་
བལྟས་པའམ། ནང་སྒོས་སུ་བོད་ཀྱི་སྒྲུང་གཏམ་གསར་བ་བྱུང་འཕེལ་ལ་ཕྱིར་
འདང་རེ་བརྒྱབ་ན་ཡིད་ཚིམ་པའི་ཚོར་སྣང་ཞིག་འབྱུང་དཀའ་བའང་གཙོ་བོ་
རང་རེ་ཚོར་གཏམ་རྒྱུད་བཤད་པ་ལ་ངེས་ཤེས་གཏིང་ཟབ་ཅིག་མ་ཡོད་པའི་རྒྱུ་
མཚན་ཡིན་མི་ཟེར་ཐབས་མེད་རེད། ད་ལྟའང་མི་རྣམས་ཀྱིས“xxནི་གཏམ་
55 55 54 53 54 55 55A 55“xxđ TI5455
བཤད་ པའི་ སྒྲོག་ ལ་ ཚུད” ཅེས་ པའི་ ལྟ་ སྟངས་ རྒྱུན་ འབྱམས་ སུ་ སོང་ འདུག
ཡིན་ནའང་། གལ་ཏེ་ཁྱོད་ཀྱི་བརྩམས་ཆོས་དེ་སྒྲུང་ གཏམ་ཞིག་ཡིན་ཕྱིན།
དེ་ནི་ཐུང་འབྲིང་རིང་གསུམ་གང་ཡིན་ཡང་གཏམ་རྒྱུད་ལ་ཁ་འབྲལ་ཐབས་མེད་
པ་མ་ཟད། གཏམ་རྒྱུད་བཤད་པའི་བྱང་རྩལ་ལས་ཁྱོད་ཀྱི་སྒྲུང་གཏམ་གྱི་
ལེགས་ཉེས་ཐོན་ཐུབ་པ་ཡིན།
དེ་བས་ཐོག་མར་ང་ཚོས་གཏམ་རྒྱུད་བཤད་པ་ནས་འགོ་རྩོམ། གཏམ་
རྒྱུད་བཤད་པ་ལ་རྩལ་ཇི་ལྟར་ཐོན་ན་དེ་བཞིན་དུ་ཁྱོད་ཀྱི་བརྩམས་ཆོས་དེ་ངང་
ངམ་ ཤུགས་ ཀྱིས་ སྤྱིར་ བཏང་ གི་ གཏམ་ རྒྱུད་ ལས་ ཡར་ འཕགས་ པ་ ཡིན།
212



བེའུ་བརྒྱའི་ཚེ་རིང་བསམ་འགྲུབ།
གནའ་སྔ་མོར་སྐུ་ཞབས་རང་གྲོལ་དང་དཔལ་འབྱོར་སོགས་ཀྱིས་བོད་ཀྱི་དེང་
རབས་སྒྲུང་གཏམ་ལ་གཏམ་རྒྱུད་བཤད་པ པའི་རྨང་གཞི་བཏིངས་པ་ཕུད་ཡུན་
རིང་ཞིག་ལ་ཀུན་གྱིས་རང་ཉིད་ཀྱི་རྐང་བ་སྤོ་སའི་ལམ་ལ་མ་བལྟས་པར“བསམ་
བློ་ཐོད་བརྒལ”དང“བརྗོད་དོན་ཐད་འབྲི”། “སྟོང་ཉིད་ཡིག་བཤད”སོགས་
མ་གཏན་ཚིགས་དང་འགལ་བའི་ཆ་ག་ཡ་ཇིབ་ཀྱི་གནས་ལུགས་ལྟར་
སྣང་རྐྱང་རྐྱང་འཚོལ་བསྙེག་བྱེད་ཅིང་འདུག དེ་བས་བོད་ཡིག་སྒྲུང་གཏམ་
ཐོར་རེ་བ་ཙམ་དེར་གསོན་ཤུགས་བྲལ་བ་དང་རྩོམ་པ་པོ་རྣམས་རེས་ཡིབ་རེས་
མངོན་བྱེད་པ་ལས་གསར་རྩོམ་ཐད་ཀ་བ་གདུང་ལྕམ་གྱི་ལས་ཐེག་མཁན་ཞིག་
བྱོན་མེད་པ་དེ་ཡང་གཙོ་བོ་གཏམ་རྒྱུད་བཤད་པར་མཐོང་ཆེན་མ་བྱས་པའི་རྐྱེན་
རེད། ཡིན་ནའང་ཉེ་བའི་ལོ་འགའི་ནང《བཀྲས་ཟུར་ཚང་གི་གསང་བའི་
གཏམ་རྒྱུད 》དང《 ཕལ་བའི་ཁྱིམ་ཚང་གི་སྐྱིད་སྡུག》《ལྷིང་འཇགས་ཀྱི་རྩྭ་ཐང》
དང་ཚེ་རིང་དོན་གྲུབ་ཀྱི་སྒྲུང་གཏམ་སོགས་བོད་ཀྱི་རྩོམ་རིག་ཁོངས་སུ་རང་ཚོད་
ཀྱི་མཐོ་རླབས་འཕྱུར་བཞིན་པ་འདི་ནི་ཧ་ཅང་ཉམས་དགའ་བའི་དོན་ཞིག་རེད།
དེས་མ་འོངས་པའི་རྩོམ་རིག་གསར་རྩོམ་ལ་རྨང་གཞི་སྲ་ཞིང་མཁྲེགས་པ་ཞིག་
བཏིངས་པ་བསྙོན་དུ་མེད། ང་ཚོས་
ང་ཚོས་གོམ་གང་སྤོས་ན་གོམ་རྗེས་ཟབ་མོ་རེ་ཨེ་
ཞོག་ལྟ་བ་དང་ཐོག་མའི་རྐང་རྟེན་བརྟན་པོ་ཞིག་བྱེད་དགོས་པ་ལས་རྐང་སྣེ་ས་
ལ་མ་རེག་པར་ཚེ་གཅིག་ལུས་གཅིག་ལ་འཚང་རྒྱ་འདོད་པ་དེ་འཕྲུལ་སྣང་ཞིག་
ཡིན་ལོས་ཆེ། དེས་ན་ང་ཚོས་གཏམ་རྒྱུད་ཤོད་པ་ནས་འགོ་རྩོམ།
ཉེ་བའི་ལོ་འགའི་ནང་གཞོན་གསར་རྩོམ་པ་པོ་སྐོར་ཞིག་ གཅིག་རྗེས་་
གཉིས་མཐུད་དུ་བྱུང་། ཁོ་ཚོས་རང་ཉིད་ཀྱི་ཐོག་མའི་གསར་རྩོམ་གྱི་འབབ་
སྟེགས་གདམ་གསེས་བྱེད་དུས་བློ་རིག་ནི་ཧ་ཅང་དྭངས་ཤིང་གསལ་བ་ཡིན།
སྒྲུང་ཐུང《དཀོན་མཆོག་སྨྱོན་པ་དང་ཁོའི་ནང་མི》(《བོད་ཀྱི་རྩོམ་རིག་སྒྱུ་རྩལ》
1998ལོའི་དེབ 3པར་བཀོད)ཞེས་པ་ལས་ང་ཚོར་འདི་འདྲའི་བློ་སྐྱེད་ཅིག་ཐོབ།
213



ནགས་ཀློང་ཁུ་བྱུག་འདུ་གནས།
རྩོམ་པ་པོ་བེའུ་བརྒྱ་ཚེ་རིང་བསམ་གྲུབ་ལ་གཏམ་རྒྱུད་འདུ་ཤེས་ཟབ་དྲགས་ཤིག་
ཡོད་པ་གཞིར་བྱས་གཏམ་རྒྱུད་བཤད་པའི་མཐོང་སྣེ་ཡང་ཁྱད་པར་ཅན་ཞིག་
རྙེད་འདུག ཁོས་བཤད་པ་ནི་དཀོན་མཆོག་སྨྱོན་པའི་གཏམ་རྒྱུད་ཡིན་ཡང་
དཀོན་མཆོག་སྨྱོན་པས་ཡང་གཏམ་རྒྱུད་གཞན་ཞིག་བཤད། ཡོད་ཚད་གནས་
ལུགས་དང་མཐུན་པ་ཡིན་ཡང་ཡོད་ཚད་བློ་ཡུལ་ལས་འགོངས་པས་ཁོའི་གཏམ་
རྒྱུད་སྒྲིག་སྟངས་ནི་ཧ་ཅང་ཡ་མཚར་བོ་རེད། མགོ་དཀྲིས་དམར་པོ་ཅན་གྱི་བུ་
མོ་དེས་རྩོམ་པ་པོ་བརྒྱུད་དེ་དཀོན་མཆོག་སྨྱོན་པར་གཏམ་རྒྱུད་རྙིང་ཧྲུལ་དེ་
བཤད་ དུ་ བཅུག མགོ་ དཀྲིས་ དམར་ པོ་ ནི་ གཏམ་ རྒྱུད་ ཀྱི་ སྐྱུར་ རྟ་ ཡིན།
“ཁྱོད་ཀྱིས་སྤྱང་ཚོགས་མཐོང་ཨེ་མྱོང་”ཞེས་གཏམ་རྒྱུད་ཀྱི་མགོ་བཟུང་བ་ནས་
ཡིག་ཕྲེང་རེ་རེའི་བར་ནས་ཁྱོད་ལ་དབུགས་ལྷོད་པའི་གོ་སྐབས་ཀྱང་ཡོད་མི་སྲིད།
གཏམ་རྒྱུད་ཀྱི་འཕེལ་རིམ་སྟེ་བྱུང་ཕྲ(ཀྑ #)དང་བྱུང་རིམ། དོན་ཕྲན་དང༌
དོན་རྐྱེན་སོགས་བཀོད་སྒྲིག་བྱེད་དུས་མི་སྣའི་ནང་སེམས་ཀྱི་འགྱུར་ལྡོག་ལྟར་
དྲག་ཞན་དང་ཕྲ་རགས་གཙོ་ཕལ་སོགས་དབྱེ་བ་ཤིན་ཏུ་གསལ་ལ་ལྷག་པར་དུ་
གཏམ་རྒྱུད་བཤད་པའི་འགྲོས་རིམ(#༔)ནི་ཕྱི་ནང་གི་ཉམས་དང་འགྱུར་བའི་
ཚད་བཅད་གཅིག་ལ་སྐྱ་འཐབ་འདུག གཏམ་རྒྱུད་ནི་མི་སྣའི་ཕྱི་ནང་སྒྲུབ་
བཞེངས( 9 #)བྱེད་པའི་དགོས་མཁོ་ལ་བསྟུན་དགོས། ཁོར་ཡུག་སོགས་
ཞིབ་འབྲི་བྱེད་པའང་དེ་ལས་མ་འདས། དེས་ན་རྩོམ་པ་པོས་དཀོན་མཆོག་
སྨྱོན་པའི་ཁོར་ཡུག་འབྲི་དུས་མི་སྣའི་སེམས་ཁམས་ལ་བསྟུན་ཡོད། དཔེར་ན།
རྨི་ལམ་ལྟ་བུའི་གྲོང་བརྡལ་ཞིག་ཏུ། མིག་ཆུ་ལྟ་བུའི་ཆར་བའི་ནང་། སྡུག་
ཡུས་བརྗོད་པའི་ཆང་ཁང་ནང་དུ། དཀོན་མཆོག་སྨྱོན་པས་རང་ཉིད་ཀྱི་་
མཛེས་སྡུག་ལྡན་པའི་ཁྱིམ་གཞི་ཤོར་བའི་གཏམ་རྒྱུད་བཤད། སྒྲུང་གཏམ་
འདིར་བལྟས་ཚོད་ཀྱིས་ཨ་རིའི་ནུབ་རྒྱུད་གློག་བརྙན་ལ་ལྟ་བའི་ཚོར་སྣང་ཞིག་
སྟེར། སྒྲུང་ལས་སྤྱང་ཀི་ཐེངས་མང་པོར་མངོན། སྤྱང་ཀི་རྒྱུག་ཐེངས་རེ་ནི་
214



.：
;
བེའུ་བརྒྱའི་ཚེ་རིང་བསམ་འགྲུབ།
གཏམ་རྒྱུད་ཀྱི་དཀྱོགས་མཚམས་རེ་ཡིན། དཀོན་མཆོག་སྨྱོན་པའི་ལས་དབང་
གི་འགྱུར་ལྡོག་ཀྱང་སྤྱང་ཀི་རྒྱུག་ཐེངས་རེ་ལ་འབྲེལ་བ་དམ་པོ་ཡོད། དེ་ལྟར་
དཀོན་མཆོག་སྨྱོན་པའི་གཏམ་རྒྱུད་ནི་རིམ་བཞིན་སྒྲུང་གཏམ་གྱི་གཏམ་རྒྱུད་ལ་
འཕར་བ་མ་ཟད་སྙན་ངག་གི་གཏམ་རྒྱུད་ལ་འཕགས་འདུག སྤྱིར་ན་སྒྲུང་ལ་
ཕྱི་རིམ། བར་རིམ། ནང་རིམ་གསུམ་ལས་རྩོམ་པ་པོས་ཕྱི་རིམ་གཏམ་རྒྱུད་
ཀྱི་ཆ་དང་བར་རིམ་བརྗོད་དོན་གྱི་ཆ་ནི་ལེགས་པར་གྲུབ་ཟིན། ནང་རིམ་སྟེ་
སྒྱུ་རྩལ་གྱི་ཆ་ནི་ཀློག་མཁན་རྣམས་ཀྱིས་རང་རང་གི་མཛེས་དཔྱོད་ཁྱད་ཆོས་ལྟར་
ཡུན་གྱིས་མྱོང་དགོས། དེ་མིན“མི་ཚེའི་ཡང་སྙིང”དང་ཡང་ན“མིའི་རིགས་
ཀྱི་ལས་དབང” སོགས་ནི “གྲུབ་ཐོབ”དག་གིས་གཞལ་བྱ་ཡིན་པས་ང་ཚོས་་་
གནས་སྐབས་སུ་མིང་ཙམ་ཡང་ཐེག་པར་དཀའ་འོ། །
་
215
!



VIGO



བདེ་སྐྱིད་སྒྲོལ་མ།
བདེ་སྐྱིད་སྒྲོལ་མ།
ངོ་སྤྲོད་མདོར་བསྡུས།
བདེ་སྐྱིད་སྒྲོལ་མ་ལགས་ནི། 1967ལོར་མཚོ་སྔོན་རྨ་ལྷོ་སོག་རྫོང་དུ་
སྐྱེས་ཤིང་། 1990ལོའི་ཟླ 6པར་ནུབ་བྱང་མི་རིགས་སློབ་ གླིང་བོད་ཡིག་སྡེ་
ཁག་ནས་མཐར་ཕྱིན་རྗེས་རང་ཡུལ་དུ་ལོག་ནས། སྔ་ཕྱིར་སློབ་འབྲིང་དགེ་
རྒན་དང༌། སྲིད་འཛིན་ལོ་ཙཱ་བ་སོགས་ཀྱི་ལས་ཀ་གཉེར་མྱོང་། སློབ་འབྲིང་
སློབ་མའི་དུས་ནས་སྙན་ངག་སྤེལ་འགོ་བརྩམས། ད་ལྟའི་བར་སྙན་ངག་ཉིས་
བརྒྱ་ལྷག་དང༌། སྒྲུང་གཏམ། ལྷུག་རྩོམ་སོགས་སྤེལ་ཡོད་ཅིང༌། བུད་
མེད་རྩོམ་པ་པོ་ལས་གྲུབ་འབྲས་དང་བག་ཆགས་ཆེ་ཙམ་ཡོད་པ་ཞིག་རེད། ཁོ་
མོའི་ སྙན་ངག་སྐོར་ཞིག་ཧྥ་རན་སི་དང་འཇར་མན་གྱི་ཡི་གེར་ཡང་བསྒྱུར་ཡོད།
ད་ལྟ་རྨ་ལྷོ་རྫོང་ཨུ་རུ་ཕྱག་ལས་གནང་།
217



ནགས་ཀློང་ཁུ་བྱུག་འདུ་གནས།
ཤ་ལྷོད་པའི་ཁ་བརྡ།
བདེ་སྐྱིད་སྒྲོལ་མ།
བདག་ནི་མདོ་སྨད་ལྷོ་ཕྱོགས་ཀྱི་འབྲོག་ཁྱིམ་ཕལ་བ་ཞིག་ནས་སྐྱེས་པའི་བུ་
མོ་ཆེས་དཀྱུས་མ་ཞིག་ཡིན། ནམ་ཞིག་ནས་ངས་ཨ་མའི་ལས་ཀ་ཙག་ཙིག་
ཡོངས་སུ་འགན་ལེན་བྱས་ཤིང་ནུ་བོ་རྒྱབ་ལ་ཁུར་ནས་ཨ་མ་དང་མི་མང་པོ་འགྲོ་
བཞིན་པའི་ཚོགས་ཆེན་ལའང་ཐེངས་མང་ལྐོག་ཞུགས་བྱས་མྱོང་། དེ་དུས་
ཚོགས་ཐོག་གི“འདོན་པ”ཡོད་ཚད་ངའི་བློ་ལ་བྱང་ཆུབ་པས་ང་རེ་ཞིག་ཨ་མའི་
“དགེ་རྒན”དུ་གྱུར་ནས། སྡེ་བའི་རྒྱུགས་སྤྲོད་ཀྱི་འགྲན་བསྡུར་ཁྲོད་བདག་གི་
ཨ་མ་གཅིག་པུ་རྣམ་པར་རྒྱལ་བའི་གཏམ་རྒྱུད་མང་པོ་གླེང་རྒྱུ་ཡོད། ད་ལྟ་
ཕྱིར་འདང་བརྒྱབ་ན་དེ་དུས་ཚོགས་ཐོག་གི “འདོན་པ”ནི《 མའོ་ཙེ་ཏུང་གི་
གསུང་བཏུས》ལས་མ་འདས། དེའི་རྗེས་ང་ལོ་དགུ་ཡིན་དུས་སྡེ་བའི་སྦྲ་གུར་
སློབ་ཆུང་དུ་ཟླ་གཉིས་རིང་ཞུགས་པའི་སྐལ་བ་ཐོབ་མོད། མི་འགྱང་བར་ཨ་ཕ་
སྡེ་བའི་ལུག་རྫིར་བཞག་བྱུང་བས་ངེད་ཚང་སྦྲ་གུར་སློབ་ཆུང་དང་རིང་དུ་མི་
འབྲལ་ཐབས་མེད་བྱུང༌།
ང་དང་ཨ་ཕྱི་ཆེས་སྤྲོ་བའི་ཉིན་ཞིག་སྟེ་ང་རང་ཤང་གཏན་སྡོད་སློབ་གྲྭར་
བསྐྱལ་བའི་ཉིན་དེར། ཨ་ཕས་ང་ཁྲིད་ནས་དགེ་རྒན་སྐྱེས་པ་ཞིག་གི་སར་ཕྱིན།
སྐབས་དེའི་སློབ་མ་གསར་བ་བསྡུ་ལེན་བྱེད་དུས་ཡི་གེ་ཅུང་ཙམ་ཀློག་འདོན་ཐུབ་
པ་ཞིག་ཡིན་ན་ཐད་ཀར་ལོ་རིམ་གཉིས་པ་དང་གསུམ་པའི་ནང་དུ་བཞག་ཆོག་
218



བདེ་སྐྱིད་སྒྲོལ་མ།
པ་རྗེས་ནས་མ་གཏོགས་མ་ཤེས། དགེ་རྒན་དེས་ང་ལ་རྒྱུགས་ལེན་ཚོད་ལྟའི་
ཚུལ་དུ་ཅོག་ཙེའི་སྟེང་གི་ཡི་གེ་ཆེན་པོ་དྲུག་འདོན་དུ་བཅུག་པར་ད་ལྟ་བསམ་ན་
ངོ་མ་ལས་དབང་ཞིག་ཀྱང་ཡོད་པ་འདྲ་སྟེ། སྙིང་ཉེ་བའི་ཀློག་པ་པོ། ཁྱེད་
ཀྱིས་དགེ་རྒན་དེས་ང་ལ་འདོན་དུ་བཅུག་པའི་ཡིག་འབྲུ་དྲུག་པོ་དེ་གང་ཡིན་
ཁེད་དམ། དེ་ནི་གཞན་མ་ཡིན་ཏེ་ད་ལྟ་ང་ཚོའི་གླེང་མོལ་གྱི་དགའ་ཚལ་དུ་
གྱུར་པའི་ཚགས་པར་འདིའི“མཚོ་སྔོན་བོད་ཡིག་གསར་འགྱུར”ཞེས་པ་དེ་ཡིན།
ཡིད་ཕངས་པ་ཞིག་ལ་དེང་ཐོག་ངས“མཚོ་སྔོན་བོད་ཡིག་གསར...འགྱུར”
ཞེས“འགྱུར”དེ་ཁོག་ནས་ཚེག་བརྡར་ཞིག་མ་བྱས་པར་ཐད་ཀར་འདོན་མ་ཐུབ་
པས་ལས་དབང་གི་གོམ་ཁ་དང་པོ་ལོ་རིམ་གཉིས་པའི་སློབ་ཁང་དུ་གཟས་དགོས་
བྱུང་། འཇིག་རྟེན་ནི་ཇི་འདྲའི་ཆུང་བ་དང་ཇི་འདྲའི་དཔོག་དཀའ་བ་ཞིག་
རེད་ཨང་། ལོ་ངོ་ཉེར་གཅིག་འགོར་རྗེས་ཀྱི་དེ་རིང་ཡང་ངས《མཚོ་སྔོན་བོད་
ཡིག་གསར་འགྱུར》བརྒྱུད་ནས་ཁྱེད་ཚོར་དོན་དག་འདི་གླེང་དགོས་པ་ནི་སྐབས་
དེར་རང་ཉིད་ཀྱི་ཀླད་པའི་རྒྱ་ལའང་འཆར་ནུས་པ་ཞིག་མ་ཡིན་ཏེ། དེའི་ཕྱིར།
དེ་རིང་དོན་སྙིང་ལྡན་པའི་འདས་དོན་ཁྱད་པར་བ་འདི་ཆེད་དུ་གླེང་ཞོར་ཚགས་
པར་འདི་གར་སྙིང་ཐག་པའི་བཀའ་དྲིན་ཅིས་མི་ཞུ།
ལོ་རིམ་བཞི་བའི་དུས་སུ་དགེ་རྒན་གྱི་ཟུར་ཁྲིད་འོག་ཚེག་བར་དགུ་ཅན་
དང་དགུ་མན་ཆད་ཀྱི་ཚིགས་བཅད་
་རྩོམ་ཡིག(གླུ་ཚིག་ལྟ་བུ)ཇི་ལྟར་སྤེལ་དགོས་
ཀྱང་ཐོགས་པ་མེད་པ་ཞིག་བྱུང་བས་སྐབས་དེར་སློབ་གྲྭ་ཡོངས་ཀྱི་དགེ་སློབ་ཁྲོད
“བདེ་སྐྱིད་སྒྲོལ་མས་ཚིགས་བཅད་ལ་ནི་སྒྲ་ཁ་སྐོང་ཡང་བཀོལ་ཤེས”ཞེས་གྲགས་
བྱུང་། ད་ལྟ་བསམ་ན་དེ་ལ་ཡ་མཚར་རྒྱུ་དེ་འདྲ་མེད་པ་འདྲ་མོད། ཏག་
ཏག་བཟང་བསྟོད་ཆུང་ཆུང་དེ་ཡིས་ངས་སྔོན་ཆད་རྩྭ་ཐང་ནས་རྙེད་པའི་སྙན་
ངག་སེམས་ཀྱིས་འབྲི་བཞིན་པ་ཡོད་ཚད་དངོས་སུ་ཤོག་དཀར་སྟེང་རི་མོར་་
དགོད་པར་མགོ་ཚུགས་དབུ་ཁྱུད་ཀྱི་ནུས་པ་ཆེན་པོ་ཐོན་ཡོད། ཡང་སྙན་
219.



ནགས་ཀློང་ཁུ་བྱུག་འདུ་གནས།
ཏེ
གྲགས་ཆུང་ཆུང་དེའི་རྐྱེན་གྱིས་འཛིན་གྲྭའི་བདག་པོའི་རེ་བ་ལྟར་ལོ་དེའི་མཐར་
ཕྱིན་འཛིན་གྲྭ་སྟེ་ལོ་རིམ་ལྔ་བ་དང་ཆབས་གཅིག་རྫོང་མི་རིགས་སློབ་འབྲིང་དུ་
རྒྱུགས་སྤྲད་པ་མ་ཟད། འབྲས་བུའང་བཟང་པོ་བླངས་མོད། རྗེས་སུ་སློབ་
གཙོའི་བཀག་འགོག་ཐེབས་ནས་འགྲོ་དབང་མ་བྱིན།
སློབ་འབྲིང་དུ་ཞུགས་པ་ནས་སློབ་དེབ་ཕྱི་རོལ་གྱི་དཔེ་ཆར་ལྟ་འགོ་་་
བརྩམས་ ཤིང་ གཙོ་བོ《 མི་རོ་རྩེ་སྒྲུང》དང《གཞོན་ནུ་ཟླ་མེད་ཀྱི་གཏམ་རྒྱུད》
《ཧོར་གླིང་གཡུལ་འགྱེལ》《ཚངས་དབྱངས་རྒྱ་མཚོའི་མགུར་གླུ 》《 མི་ལ་རས་
པའི་རྣམ་མགུར》《འབོལ་རྩོམ་ཞོགས་པའི་སྐྱ་རེངས》སོགས་ཡོད། ངས་དཔེ་
ཆར་ལྟ་བུའི་དུས་ཚོད་མང་ཕྱོགས་གཟའ་ཉི་མ་དང་དབྱར་དགུན་གནང་གི་
སྐབས་ཡིན། དེ་དུས་ཨ་མས་ང་ལ“ཁྱོད་ཀྱིས་མཚམས་མེད་པར་དཔེ་ཆར་ལྟ་
བ་ནི་བསམ་བཞིན་ལས་ ཀར་གཡོ་བྱོལ་བྱས་པ་རེད” ཅེས་ སྡུག་བརྗོད་བྱེད་་་་
པའང་ཁག་མི་འདུག་པར་སེམས། དུས་ནམ་ཞིག་ནས་སྐུ་ཞབས་དོན་གྲུབ་
རྒྱལ་ནི་ང་ཚོའི་འཛིན་གྲྭའི་སློབ་གྲོགས་རྣམས་ཀྱིས་ཆེས་ཡིད་སྨོན་བྱེད་སའི་རྩོམ་
པ་པོ་འདང་ཅན་ཞིག་ཏུ་གྱུར། ང་རང་ལས་བཟང་བ་ཞིག་ལ་སློབ་ཆུང་ནས་
སློབ་ཆེན་བར་འཕྲད་པའི་བོད་ཡིག་དགེ་རྒན་ཕལ་ཆེ་བ་ནི་ངོ་མ་བཙལ་ཀྱང་
རྙེད་ཐབས་དཀའ་བའི་མཁས་ཆེན་དམ་པ་ཏག་ཏག་ཡིན་ཏེ་ཁོང་རྣམས་ཀྱི་
བཀའ་དྲིན་ལ་ཤོང་མཐའ་ཞིག་གང་ན་ཡོད། འོན་ཀྱང་། ང་རང་རྩོམ་རིག་
ཅེས་པའི་བགྲོད་ལམ་རྒྱུས་མེད་འདིའི་སྟེང་ཐོག་མར་འཇུག་པར་རྩོམ་པའི་དུས་
སྐབས་སུ། ངའི་བློ་ཁ་རུ་ཐད་ཀར་ཤུགས་རྐྱེན་བཟོ་མཁན་ནམ་མིག་དཔེ་སྟོན
མཁན་ནི་སྙན་ངག་དགེ་རྒན་ཚེ་རིང་དོན་གྲུབ་ལགས་དང་རྫས་འགྱུར་དགེ་རྒན་
རྡོ་རྗེ་ཚེ་རིང (ལྗང་བུ)ལགས་གཉིས་ཡིན་ལ། རྣམ་པ་གཉིས་ནས་ཁྲིད་སྟོན་
མཛད་པའི་དུས་ཡུན་མི་རིང་ན་ཡང་། དེ་དུས་ང་ཚོའི་འཛིན་གྲྭའི་ཁྲིད་སྟེགས་
སུ་རེས་མོས་ཀྱིས་བཞེངས་བཞིན་པའི་ཁོང་གཉིས་ནི་ང་ཚོའི་མིག་ལམ་དུ《 སྤྲུལ་
ས
22O



བདེ་སྐྱིད་སྒྲོལ་མ།
སྐུའི》བདག་པོ་དོན་གྲུབ་རྒྱལ་མཆོག་རྣམ་པ་མི་འདྲ་བའི་མི་སྣ་གཉིས་སུ་སྤྲུལ་
ནས་འདི་རུ་ཐོན་ཡོད་པ་ཞིག་ཏུ་སྣང༌། ནམ་རྒྱུན་ཁོང་གཉིས་ཀྱིས་སྤེལ་བའི་
བརྩམས་ཆོས་ཤིག་ཡིན་ཚེ། ང་ཚོས་ཐབས་བརྒྱ་ཇུས་སྟོང་གིས་ཀློག་ཅི་ཐུབ་
བྱས་པ་ཡིན་པས་དེ་ནི་ཇི་འདྲའི་ལོངས་སྤྱོད་སྐྱིད་པོ་ཞིག་རེད་ཨང༌། བརྩམས་
ཆོས་དེ་དག་གིས་རྗེས་ཕྱོགས་ཀྱི་ང་ལ་ཡང་བག་ཆགས་གཏིང་ཟབ་མོ་ཞིག་བཞག་
ཡོད།
1986ལོར། རྒྱལ་ཁབ་ཀྱི་ཟླ་ཕོགས་ལེན་པའི་གོ་སྐབས་རིང་ནས་དོར་
ཏེ་སློབ་གྲྭ་ཆེན་མོའི་འཚོ་བ་གསར་བ་ཞིག་ཏུ་ཞུགས་ཤིང་། ཆུ་མིག་ལྔ་ལྡན་རི་
བོའི་གཡོན་ཟུར་ན་ཆགས་པའི་སློབ་གླིང་དེ་རུ་ངས་ད་གཟོད་སྔར་དང་ཡེ་ནས་
མི་མཚུངས་པའི་མཁའ་དབུགས་ཀྱི་གྲུབ་ཆ་མང་པོ་ཞིག་འབྱིན་རྔུབ་བྱེད་ཐུབ་པ་
བྱུང་ལ། རང་གི་བསམ་པའི་འཁོར་ཕྱོགས་དང་གཏད་སོ་ལའང་ཡིན་མིན་གྱི་
གོ་རྟོགས་ཤིག་རྙེད་པ་མ་ཟད། རྒྱལ་ཁབ་ཕྱི་ནང་དུ་གྲགས་ཆེ་བའི་བརྩམས་
ཆོས་དང་བོད་རང་ཉིད་ཀྱི་ཕུན་སུམ་ཚོགས་པའི་སྲོལ་རྒྱུན་རིག་གནས་སོགས་ལ་
རིམ་བཞིན་རྒྱུས་ལོན་བྱེད་པའི་གོ་སྐབས་ཀྱང་འདི་ནས་རྙེད་པ་ཡིན། མཁས་
པའི་མཚན་སྙན་གྱི་བ་དན་སྲིད་རྩེ་ན་བསྐྱོད་པའི་རྒན་དོར་ཞི་ལགས་ཀྱི་མདུན་
ནས་སྙན་ངག《 སྤྲིན་གྱི་ཕོ་ཉ》དང《 རྗེ་ཤེས་རབ་རྒྱ་མཚོའི་གསུང་འབུམ》གཙོ་
བྱས་པའི་སྙན་ངག་དང་ཚད་མ། སྒྲ། ལོ་རྒྱུས་སོགས་རིག་གནས་འབོར་
ཆེན་མང་པོར་དམར་ཁྲིད་ཀྱི་སྐལ་བཟང་ཡང་ཐོབ་མྱོང་། ཁོང་ཉིད་ནས་ངའི་
སྙན་རྩོམ་དག་ལ་གདེང་འཇོག་ཚད་མཐོན་པོ་གནང་ཐོག་མུ་མཐུད་དུ་འབད་
དགོས་པའི་ཡར་ཐོན་གྱི་སྐུལ་མའང་ཐེངས་མང་བཏང་བྱུང་བས་ད་ནི་ངའི་ཕྲག་
པར་ཅི་ནས་ཀྱང་འདོར་མི་ཕོད་པའི་འགན་ལྗིད་ཅིག་བབས་པ་འདྲ། ངའི་
སེམས་ལ་བརྩམས་ཆོས་དང་རིག་གནས་ཇི་འདྲ་གྲགས་ཆེ་ན་ཡང་། དེ་དག་ལ་
རི་བོང༌ ཅལ་འདྲོགས་ ཀྱིས་ འཇུག་ པ་ ནི་ ཧ་ ཅང་བླུན་ པའི་ སྤྱོད་ཚུལ་ ཅིག་ སྟེ།
221



ནགས་ཀློང་ཁུ་བྱུག་འདུ་གནས།
ངེས་པར་དུ་སྙིགས་དོར་བཅུད་ལེན་ལ་མཁས་པའི་བློ་གྲོས་རྣོན་པོས་དུས་རབས་
ཀྱི་རང་བཞིན་ལྡན་ལ་གཞན་དྲིང་མི་འཇོག་པའི་རང་ཉིད་ཀྱི་ཁྱད་ཆོས་མངོན་
པའི་ལྟ་བ་དང་བརྩམས་ཆོས་དག་སྦ་གསང་མེད་པར་ཕྱི་ལ་མངོན་པར་འདོད།
སློབ་གླིང་དེ་རུ་ངས་མོས་མཐུན་གྱི་གྲོགས་པོ་མང་པོ་ཞིག་ངོ་ཤེས་བྱུང་ལ་
ཁོ་ཚོས་ལྷད་མེད་ཀྱི་བསམ་པ་དང་ཡིད་ཆེས་ཀྱི་སྐུལ་ལྕག་དེའང་ད་ལྟའི་ང་ལ་
མཚོན་ན་མེད་དུ་མི་རུང་བའི་སྒུལ་ཤུགས་རིགས་ཤིག་ཏུ་གྱུར་ཡོད་ངེས། ཚིག་
ཀུ་རེའི་ནང་ན་དོན་གཏམ་མང་ཞེས་པ་ནང་བཞིན་ཁོ་ཚོའི་ནང་ང་ལ“མ་འོངས་
པར་ཁྱོད་རང་སྙན་ངག་མཁན་ནམ་རྩོམ་མཁན་ཞིག་ཏུ་འགྱུར་ཐུབ་ནའང་འདྲ།
མ་ཐུབ་ནའང་འདྲ། ཁྱོད་ཀྱི་མི་རིགས་སོག་པོ་ཡིན་པ་ནི་ཡིད་ཕངས་པའི་
གནས་ཤིག་རེད”ཅེས་ཀུ་རེ་བྱེད་མཁན་ཀྱང་ཡོད། དངོས་གནས། ཡངས་
ཤིང་ མཛེས་ སྡུག་ ལྡན་ པའི་ སོག་ པོའི་ རྩྭ་ ཐང་ ནི་ བདག་ གི་ མ་ ཡུམ་ ཡིན་ ལ།
མཚར་སྡུག་འོད་སྟོང་འབར་བའི་བོད་ཀྱི་རིག་གནས་ནི་བདག་གི་འགུལ་སླེ་ཡིན་
པ་འདི་སུས་ཀྱང་བསྙོན་དུ་མེད་པས་དེ་ནི་སེམས་ཁྲལ་བྱེད་དགོས་པའི་དོན་ཞིག་
ག་ལ་ཡིན།
མདོར་ན་རྒྱུ་རྐྱེན་རབ་དང་རིམ་པ་མང་པོ་ཞིག་གི་དབང་གིས། ངས་སྔ་
མོ་ནས་གཉོམ་དུང་ངེའི་རང་སེམས་ལ་འཆར་ཡན་གྱི་སྤོབས་པ་ཞིག་བསྐྱེད་ནས་
མདུན་ཕྱོགས་ཀྱི་གསང་བ་ལྐོག་གྱུར་གྱི་འཇིག་རྟེན་ཆེན་པོ་དེ་ནས་སྙན་ངག་གམ་
ཅི་ཞིག་སྔོག་འདོན་བྱེད་པར་སྟ་གོན་བགྱིས་ཟིན་ཏེ། ད་ལྟའི་བར་སྙན་ངག་
དང་ལྷུག་རྩོམ་སོགས་ཅི་ཐུབ་ཅིག་སྤེལ་ཡོད་མོད་དུས་དེབ་ཚགས་པར་སོགས་ཀྱི་
སྟེང་དུ་བཀོད་པ་འགའ་རེ་ལས་མེད་པ་མ་ཟད། དེ་དག་ལ་དགེ་རྒན་དང༌
གྲོགས་པོས་བཟང་བསྟོད་ཙམ་ལས་བྱ་དགའ་སོགས་མཚན་སྙན་གང་ཡང་ཐོབ་
མ་མྱོང་། དེ་ལ་ཅི་སྐྱོན།
རྒན་རྩོམ་མཁན་དེས“རྩོམ་རིག་བྱ་
དགའ་ནི་སྒོར་འགས་དབུལ་སྐྱོར་ཙམ་ལས་མ་འདས”ཞེས་གསུངས་མྱོང་བ་ལྟར།
བདག་གི་དགེ་
222



བདེ་སྐྱིད་སྒྲོལ་མ།
བྱ་དགའ་ལེན་རྒྱུ་ནི་ངས་སྙན་ངག་འབྲི་བའི་མཐར་ཐུག་གི་དམིགས་ཡུལ་མིན་ལ་
གུས་མོར་མཁོ་བ་ནི་སྒུལ་ཤུགས་དང་ཡིད་ཆེས་ཡིན། རྒྱུ་མཚན་ནི་ཧ་ཅང་ཁྱབ་
ཆུང་བའི་ཁོར་ཡུག་གི་བཟང་བསྟོད་ཆུང་ཆུང་དེས་ཆུང་དུས་ནས་ང་ལ་ཚད་མེད་
པའི་སྒུལ་ཤུགས་དང་ཡིད་ཆེས་སྩོལ་བཞིན་ཡོད་པས་ཡིན། དེ་རིང་ཡང་འདི་
ལྟར་ལག་སྟོང་མཆན་བྱས་ནས་ལག་རྟགས་ཙམ་ཡང་སྟོན་རྒྱུ་མེད་པར་ཁྱེད་ཚོར་
མཇལ་ན། ངོ་ཚ་དང་ནོངས་འགྱོད་སྐྱེ་དགོས་པའི་ངེས་པ་མེད་པར་སྙམ།
འཇིག་རྟེན་གྱི་སྙན་ངག་ལ་བྲིས་ནས་ཚར་རྒྱུ་མེད་མོད། བདག་གི་སྐད་
ཆ་ལ་མཇུག་བསྡུ་རན་ཞིག་ཡོད་ལ། ད་ནི་དེ་ལས་བརྒལ་བ་འདྲ་བས་ཐུགས་
སུན་དང་འགལ་བ་མེད་པར་ཞུའོ། །
223



ནགས་ཀློང་ཁུ་བྱུག་འདུ་གནས།
དབེན་པའི་རྩྭ་ཐང་སྟེང་དུ་སྙན་ངག་མེ་ཏོག་བཞད་ཚུལ།
ཚེ་རིང་དོན་གྲུབ།
1982ལོར། ང་རང་ཁུལ་དགེ་ཐོན་སློབ་གྲྭ་ནས་མཐར་ཕྱིན་རྗེས་ཕྱིར་
ཕ་ཡུལ་དུ་ལོག་ནས་སློབ་འབྲིང་དགེ་རྒན་བྱས་ཏེ་སློབ་མ་སུམ་ཅུ་ལྷག་ཡོད་པའི་
འཛིན་གྲྭ་ཞིག་ལ་སློབ་སྐབས་གཅིག་རིང་བོད་ཡིག་དང་སློབ་སྐབས་གཅིག་རིང་
རྒྱ་ཡིག་གི་སློབ་ཁྲིད་བྱས་རྗེས་འཛིན་གྲྭ་དེ་མཐར་ཕྱིན་སོང་།
ངའི་འཛིན་གྲྭ་དེའི་ནང་ན་གཤིས་རྒྱུད་ཆེས་ཡག་ལ་སློབ་སྦྱོང་ཆེས་བཟང་
བའི་སློབ་མ་ཕོ་མོ་གཉིས་ཡོད་པའི་ནང་གི་ཐོག་མ་དེ་མཐར་ཕྱིན་མ་ཐག་རབ་ཏུ་
བྱུང་ཞིང་། ཕྱི་མ་དེས་སློབ་གྲྭ་ཆེན་མོརར་རྒྱུགས་འཕྲོད་པ་དང༌། རིམ་
བཞིན་བོད་ཀྱི་དེང་རབས་རྩོམ་རིག་གར་སྟེགས་སྟེང་གི་བུད་མེད་སྙན་ངག་པ་
ཞིག་ཏུ་འགྱུར་བཞིན་པ་ནི་བདེ་སྐྱིད་སྒྲོལ་མ་རེད།
ད་ལྟ་ཕྱིར་འདང་བརྒྱབ་ན། ང་རང་སློབ་གསོའི་ལས་ལ་ཞུགས་
ད་པའི་
དུས་ཡུན་ཐུང་ཐུང་ནང་ལ་དྲིན་ཆེན་མེས་པོས་བཞག་པའི་རྒྱ་མཚོའི་གཏིང་ལས་
ཟབ་ལ་རྨང་བརྟེན་རྡོ་དང་འདྲ་བའི་སྲོལ་རྒྱུན་རིག་པའི་གནས་ལ་ཤུལ་འཛིན་
བྱེད་མཁན་སློབ་བུ་གཅིག་དང་། རྒྱ་མཚོའི་ཀློང་ལ་སྐྱོད་ན་ལམ་སྟོན་སྒྲོན་མེ་
བུའི་དེང་རབས་རྩོམ་རིག་གི་ལས་ལ་
ལས་ལ་ཞུགས་མཁན་སློབ་མ་གཅིག་མཚར་་
ལོངས་བྱུང་བས་ངས་ཟླ་ཕོགས་ཡུན་རིང་བླངས་ཏེ་ཨ་རག་གང་འདོད་འཐུང་
བར་ཡང་དེ་འདྲའི་ཉེས་པ་ཆེན་པོ་མེད་པ་འདྲ་མོད། འོན་ཀྱང་དགེ་རྒན་ཞིག་
པ
ལྟ་
224



བདེ་སྐྱིད་སྒྲོལ་མ།
གིས་ སློབ་མ་མཁས་པ་བརྒྱ་སྟོང་མང་པོ་སྐྱེད་སྲིང་བྱེད་ཐུབ་པའི་དམ་བཅའ་
འཇོག་ཡོད་ནའང་ཕུལ་དུ་བྱུང་བའི་སྒྱུ་རྩལ་པ་གཅིག་དང་ཡང་ན་སྙན་ངག་པ་
གཅིག་སྐྱེད་སྲིང་བྱེད་པའི་དམ་བཅའ་གཏན་ནས་འཇོག་མི་ཐུབ། དེ་བས་
བདེ་སྐྱིད་སྒྲོལ་མ་ཕུལ་དུ་བྱུང་བའི་སྙན་ངག་པ་ཞིག་ཏུ་གྱུར་དང་འགྱུར་བཞིན་
ཡོད་པ་འདི་རང་གི་བརྩོན་པའི་རྟ་ཕོར་བཀའ་དྲིན་ཞུ་འོས་པ་ལས་ང་དང་དགེ་
རྒན་གཞན་ལ་བཀའ་དྲིན་ཞུ་དགོས་དོན་མེད།
ཡང་ཕྱིར་འདང་ཞིག་བརྒྱབ་ན། བོད་མི་རིགས་ཀྱི་ལོ་རྒྱུས་སྟེང་ལ་བུད་
མེད་སྙན་ངག་པ་ཞིག་བྱུང་མ་མྱོང་བས་ཡིན་ནམ། ཡང་ན་ང་ཡི་ཀླད་ཞོ་ཁེམ་
བུ་གང་བོ་ད་རུང་སྲོལ་རྒྱུན་འདུ་ཤེས་ཀྱི་འཆིང་རྒྱ་ལས་མ་གྲོལ་བས་ཡིན་པ་མི་
ཤེས་མོད། གང་ལྟར་དྲང་མོར་བཤད་ན་ལོ་ངོ་ཉི་ཤུར་ཉེ་བའི་སྔ་རོལ་དུ་ངས་
སློབ་མ་ཚོར《སྙན་ངག་མེ་ལོང》ཁྲིད་སྐབས་བདེ་སྐྱིད་སྒྲོལ་མ་སློབ་སྦྱོང་ཅི་འདྲ་
བཟང་ནའང་རྗེས་སུ་ཁོ་མོ་སྙན་ངག་པ་ཞིག་ཏུ་འགྱུར་སྲིད་པ་རྨི་ལམ་ལའང་
ཤར་མ་མྱོང་། འོན་ཀྱང་ད་ལྟ་བལྟས་ན་ཁོ་མོའི《 ཐོག་མའི་བརྩེ་དུང་གི་འདུ་
བྲལ》སོགས་སྙན་ངག་ལ་ལ་ནི་བརྗོད་བྱའི་དོན་དང་རྗོད་བྱེད་ཚིག་གང་གི་ཐད་
ནས་བལྟས་ཀྱང་ལྷ་ལྕམ་བྷའོ་རོན་ནིན་2གྱི་སྙན་ངག་ལ་ལ་དང་སློབ་དཔོན་
ནག་མོ་ཁོལ་གྱི《 སྤྲིན་གྱི་ཕོ་ཉ》སོགས་དང་འདྲ་བར་འཛམ་གླིང་རྩོམ་རིག་གི་
གདོང་ གྲལ་ དུ་ མཉམ་ བཞུགས་ བྱེད་ པའི་ ཐོབ་ དབང་ ཡོངས་ སུ་ ཚང་ ལ།
《དཔོན་བྱོལ་བསེ་རུའི་སྐྱིད་གླུ》སོགས་སྙན་ངག་ཁ་ཤས་ནི་མཁས་དབང་དགེ་
འདུན་ཆོས་འཕེལ་མཆོག་གིས་གསོལ་ཆང་ཕོར་བ་གང་དང་མཉམ་དུ་ཤར་བྲིས་
གནང་བ་མིན་ནམ་སྙམ་པའི་ཚོར་སྣང་སྐྱིད་པོ་ཞིག་སྟེར།
འཛམ་གླིང་རིམ་པའི་སྙན་ངག་པ་ཞིག་ཏུ་འགྱུར་དགོས་ན་ཐོག་མར་མི་
རིགས་ཀྱི་སྙན་ངག་པ་ཞིག་ཡིན་དགོས་པ་འདྲ། བདེ་སྐྱིད་སྒྲོལ་མ་ནི་ལུ་གུའི་
འབའ་སྒྲ་དང་བེའུ་གུའི་ངུར་སྒྲ། རྟེའུའི་འཚེར་སྒྲ་དང་མཉམ་དུ་དྭངས་་་
ར་
225



ནགས་ཀློང་ཁུ་བྱུག་འདུ་གནས།
གཙང་མཁའ་དབུགས་དང་མཛེས་སྡུག་མེ་ཏོག ཆར་རླུང་ལྕི་འདམ་ཁྲོད་ནས་
ནར་སོན་པའི་ཁ་བའི་འདབ་མ་འདྲ་བའི་རྩྭ་ཐང་གི་བུ་མོ་ཞིག་ཡིན་ལ། ས་
རྡོས་རྩེད་ར་བརྩིགས་པ་དང་མེ་ཏོག་མགུལ་རྒྱུན་བཟོ་བ། ཨ་ཕྱིའི་ལྷ་སྒྲུང་ཉན་
སྐབས་ཁོ་མོ་སྟེས་དབང་གིས་དེང་རབས་སློབ་གསོའི་དྲ་རྒྱར་ཚུད་དེ་རྒྱ་ནག་གི་
སྐད་ ཆར་ བརྟེན་ ནས་ ཕྱི་ རོལ་ གྱི་ འཇིག་ རྟེན་ ཆེན་ པོའི་ ངང༌ ཚུལ་ མཐོང་།
འཇིག་རྟེན་དེ་ནི་ཅི་འདྲའི་ཚོན་མདངས་རྣམ་པར་བཀྲ་ཞིང་ཅི་འདྲའི་ཞིམ་་
མངར་དྲི་བསུང་ལྡང་བ་ཞིག་རེད་ཨང་། ཡིན་ནའང་རྩ་ལམ་ན་མི་རིགས་ཀྱི་
ཁྲག་རྒྱུན་རྒྱུ་བའི་སྙན་ངག་པ་ཞིག་ཡིན་ཚེ་ངེས་པར་དུ“རང་ཁྱིམ་ས་ཁུང་ཡིན་
རུང་སྐྱིད་པའི”འདུ་ཤེས་ཤིག་ཡོད་ལ། དེ་ནི་ཁོ་མོའི《ང་དང་འབའ་འབའ་ལུ་
གུ》སོགས་སྙན་ངག་ལས་གསལ་བོར་མཐོང་ཐུབ་པ་མིན་ནམ།
ད་ལྟར་བོད་ཀྱི་རྩོམ་རིག་ལ་བལྟས་ན། སྙན་ངག་པ་ནི་ལ་ཁའི་ལུག་རྫི་
ལས་ཀྱང་མང་ལ། སྙན་ངག་བརྩམས་ཆོས་ནི་དམངས་གཞས་ལ་གཞས་ལས་
ཀྱང་མང་བས་དགའ་སྐྱོ་གང་ཡིན་མི་ཤེས་པའི་ཚོར་སྣང་ཞིག་སྟེར་གྱིན་འདུག
དེ་ཡང་གཏམ་དཔེ་ལ“ཁྱི་རྒན་གྱིས་མཐོང་ནས་ཟུག་ན་ཁྱི་ཕྲུག་གིས་མ་མཐོང་
བར་ཟུག” ཟེར་བ་ལས་མ་འདས་མོད། འོན་ཀྱང་བདེ་སྐྱིད་སྒྲོལ་མའི་སྙན་
ངག་ནི་དེ་འདྲ་མ་ཡིན་པར་ཚིག་སྙན་ཞིང་དོན་གསལ་བའི་སྟེང་ལ་རྐང་བ་
མཉམ་དགོས་སར་མཉམ་པ་དང་འཐོར་དགོས་སར་ཐོར་ཡོད་པས་རྡོ་ཆག་
བཙན་སྒྲིག་གི་ཚོར་བ་ཅི་ཡང་མེད་པས་གོང་འོག་བར་གསུམ་གང་གིས་བལྟས་
ཀྱང་དེ་མ་ཐག་བློར་འཛིན་འདོད་པ་ཞིག་རེད།
དེ་ཡང ང་ཨུ་རུའི་སིའི་རྩོམ་རིག་
དཔྱད་བརྗོད་མཁན་པེ་ལིན་སི་ཀེས“ སྙན་ངག་པ་ཞིག་ཏུ་འགྱུར་བའི་རྒྱུ་རྐྱེན་
མང་པོའི་ཁྲོད་དུ་དེང་རབས་རང་བཞིན་ནི་ཆེས་གཞི་རྩ་ཡིན་ལ། སྙན་ངག་པ་
ནི་གཞན་དང་བསྡུར་ན་ངེས་པར་དུ་རང་གི་དུས་རབས་འདིའི་གཅེས་ཕྲུག་ཡིན་
དགོས”ཞེས་གསུངས་མྱོང་། དེས་ན་ད་ལྟ་བོད་ལ་སྙན་ངག་པ་འདི་འདྲ་མང་
226



བདེ་སྐྱིད་སྒྲོལ་མ།
ནའང་བུད་མེད་སྙན་ངག་པ་ནི་ཉིན་མོའི་སྐར་མ་ལས་ཀྱང་དཀོན་པའི་ཁར་བདེ་
སྐྱིད་སྒྲོལ་མའི་སྙན་ངག་ལ་དེང་རབས་རང་བཞིན་གྱིས་ཕྱུག་པས་ཁོ་མོ་ནི་ཕུ་བོ་
དགུ་ཡི་སྲིང་མོ་གཅིག་པོ་ལྟར་གཅེས་འོས་ལ། ཕྱི་རོལ་ཡུལ་གྱི་ཆ་རྐྱེན་དང་
ཡིད་ཆེས་རོགས་སྐྱོར་གཞན་ལས་མཁོ།
བདེ་སྐྱིད་སྒྲོལ་མའི་མ་འོངས་པའི་གསར་རྩོམ་ལ་སྔོན་དཔག་ཅིག་བྱས་ན།
ཁོ་མོར་སྲོལ་རྒྱུན་རིག་གནས་ཀྱི་རྨང་གཞི་བརྟན་པོ་ཡོད་པ་དང་། དེང་རབས་
བསམ་བློ་ཚུར་ལེན་བྱེད་མཁས་པ། རང་གི་དམིགས་འབེན་གསལ་བ་སོགས་
ཀྱིས་མི་འགྱང་བར་ཁོ་མོས་སྙན་ངག་པ་ཞིག་ལ་མེད་དུ་མི་རུང་བའི་སྤོབས་པ་
ཡོངས་སུ་བསྐྱེད་དེ་རྙིང་ཞེན་བག་འཁུམ་གྱི་འཆིང་རྒྱ་དུམ་བུར་གཏོར་ནས་མི་
རིགས་ཀྱི་ལས་དབང་དང་སྤྱི་ཚོགས་ཀྱི་གནད་དོན་ལ་སེམས་ཁུར་བྱེད་པའི་་
བསམ་བློ་གཏིང་ཟབ་ཅིང་ཉམས་འགྱུར་ཕུན་སུམ་ཚོགས་པའི་ཕུལ་བྱུང་
བརྩམས་ཆོས་འབོར་ཆེན་གསར་རྩོམ་བྱེད་སྲིད་པར་ང་ཚོར་ཡིད་ཆེས་ཡོད་ལ་ང་
ཚོས་རེ་སྒུག་ཀྱང་བྱེད་བཞིན་ཡོད།
ང་རང་གིས་སྙན་ངག་མི་ཤེས་ལ། དེ་བས་? ཀྱང་སྙན་ངག་གི་གཞུང་
ལུགས་མི་ཤེས་པས་དཔྱད་བརྗོད་སོགས་འབྲི་བའི་སྤོབས་པ་མེད་མོད། འོན་
ཀྱང་ཡངས་ཤིང་དབེན་ལ་སྒྱུ་རྩལ་གྱི་མཁའ་དབུགས་ཤིན་ཏུ་ཞན་པའི་མ་ཡུམ་རྩྭ་
ཐང་སྟེང་དུ་སྐྱེ་སྟོབས་ཀྱི་དཔལ་འབར་བའི་སྙན་ངག་གི་མེ་ཏོག་གང་བུ་ཞིག་
བཞད་པར་སྤྲོ་སེམས་རབ་ཏུ་འཁོལ་བས་གོང་གི་སྐད་ཆ་ཚིག་གསུམ་ངག་ལས་
ཐལ་བར་ནོར་འཆུག་ཡོད་ན་བཟོད་གསོལ་ཞུའོ། །
མཆན།
ལྷ་ལྕམ་བྷའོ་རོན་ནིན (ELIzabeth Barrett Browningh,1806ལོ–
1861ལོ)ནི་དབྱིན་ཇིའི་བུད་མེད་སྙན་ངག་པ་གྲགས་ཅན་ཞིག་ཡིན་པ་དང༌། སྙན་ངག་
པ་བྷའོ་རོན་ནིན(Robert Browning, 1812-1889ལོ)གྱི་ལྕམ་མོ་ཡིན།
227



ནགས་ཀློང་ཁུ་བྱུག་འདུ་གནས།
་
གཡུ་སྒང་ཉིན་གྱི་གླུ་མ།
—བདེ་སྐྱིད་སྒྲོལ་མའི་སྙན་ངག་བཀླགས་པ།
ཁྱུང་ཐར་རྒྱལ།
ཚོ
གཡུ་སྒང་རྩྭ་ཐང་ལ་མ་ཐོན་གོང་། གཡུ་སྒང་རྩྭ་ཐང་གི་རྫི་བོ་གཞོན་ནུ་
མ་ཞིག་གི་གླུ་སྐད་ཐོས་བྱུང༌། རྫི་བོ་གཞོན་ནུ་མ་དེའི་མིང་ལ་བདེ་སྐྱིད་སྒྲོལ་མ་
ཟེར་ཞིང་། ཤོག་དཀར་ངོས་ཀྱི་ལུག་ཁྱུ་འཚོ་མཁན་ཞིག་རེད། དུས་ནམ་
ཞིག་ལ་བདེ་སྐྱིད་སྒྲོལ་མས་སྙན་ངག་ཁྱུ་ཞིག་དེད་དེ་གཡུ་སྒང་རྩྭ་ཐང་ནས་ལམ་
དུ་ཆས་ཤིང་། དྲུག་འགྱུར་དབྱངས་ལ་བཀུགས་ནས་ གླུ་ཆུང་ཁ་ཤས་ཀྱང་
སྤོབས་པ་ཆེན་པོས་བླངས། ཁོ་མོའི་གླུ་སྒྲ་དེ་སྣུམ་ཚོན་རི་མོ་དེ་འགྲུབ་བྱེད་ཀྱི་
ཚོན་རིས་ཤིག་གམ། ཡང་ན། དེ་ལས་བཞུར་ཡོང་བའི་སྙན་འཇེབས་ཀྱི་
རོལ་དབྱངས་ཤིག་དང་འདྲ།
བོད་ཡིག་ གིས་ ཐད་ ཀར་འབྲི་བའི་ རྩོམ་ པ་ པོ་ ཧ་ ཅང་ཉུང་ བའི་ ཁར།
བུད་མེད་རྩོམ་པ་པོ་དེ་བས་ཀྱང་ཉུང་། ཡིན་ནའང་བུད་མེད་ཁ་ཤས་ཀྱིས་རྡོ་
རིང་ཁ་ཤས་བསླངས་པའི་ངོས་སུ“རྩོམ་པ་པོའམ”ཡང་ན“སྙན་ངག་པའི”གཟི་
བརྗིད་མཚན་སྙན་དེ་གསལ་པོར་བརྐོས་འདུག བུད་མེད་སྙན་ངག་པ་བདེ་
སྐྱིད་སྒྲོལ་མ་ནི་དེའི་ནང་གི་གཅིག་ཡིན་པར་མ་ཟད། ཁོ་མོའི་བརྩེ་དུང་གིས་
ཕྱུག་པའི་སྙན་ངག་དེས་བོད་ཀྱི་རྩོམ་སྟེགས་སུ་རང་གི་ཁྱད་ཆོས་ལྡན་པའི་གོ་
གནས་གལ་ཆེན་ཞིག་བཟུང་ཡོད། ཁོ་བོར་མཚོན་ན་བདེ་སྐྱིད་སྒྲོལ་མ་ནི་མོའི་
སྙན་ངག《 ཐོག་མའི་བརྩེ་དུང་གི་འདུ་བྲལ》ལས་ངོ་ཤེས་པར་གྱུར་ལ། སྙན་
228



བདེ་སྐྱིད་སྒྲོལ་མ།
ངག་འདིས་ཁོ་བོར་བདེ་སྐྱིད་སྒྲོལ་མ་ཟེར་བའི་བུད་མེད་སྙན་ངག་པ་ཞིག་ཡོད་
པ་ཤེས་སུ་བཅུག་པར་མ་ཟད། སྙན་ངག་གི་བརྩེ་དུང་འདོན་སྟངས་དང་སྒྱུ་
རྩལ་ཁྱད་ཆོས་ཀྱིས་རང་གི་སྙན་ངག་ལ་ཐུན་མོང་མ་ཡིན་པའི་ཁྱད་ཆོས་དང་
རིན་ཐང་ལྡན་པའང་ཞོར་ལ་ཤེས་སུ་བཅུག དེ་ནས་བཟུང་ཁོ་བོས་བདེ་སྐྱིད་
སྒྲོལ་མའི་སྙན་ངག་ལ་ཐོག་མར་དོ་སྣང་བྱས་ཤིང༌། ཁོ་མོ་ནི་བུད་མེད་སྙན་
ངག་པའི་ནང་གི་དཔེར་མཚོན་རང་བཞིན་ལྡན་པའི་སྙན་ངག་པ་ཞིག་ཡིན་པར་
ཐེ་ཚོམ་སྐྱེ་དོན་ཅི་ཡང་མེད་སྙམ། 《ཐོག་མའི་བརྩེ་དུང་གི་འདུ་བྲལ》དང《ང་
དང་ འབའ་འབའ་ལུ་གུ》《 སྙན་ངག་གི་མིག་ཆུ》《 ཨ་མའི་གླེན་བཤད》《 བུ་
བཅོལ》སོགས་ལ་བལྟས་ན་བདེ་སྐྱིད་སྒྲོལ་མའི་སྙན་ངག་གི་ཁྱད་ཆོས་གཙོ་བོ་
བརྩེ་དུང་རེད་སྙམ། དཔེར་ན། (ཐོག་མའི་བརྩེ་དུང་གི་འདུ་བྲལ》ལས“རྟ་
བདུན་འཛུམ་ཟེར་ཅི་དགར་འགྱེད་ཅིང་མཛའ་གཅུགས་གནམ་ངོ་རྟག་པའི་
དུས། ། གློ་བུར་དུ་ནི་མི་འདོད་སྤྲིན་འཁྲིགས་ཚིག་ནག་སེར་བས་ཡ་མཚན་
བྱིན། ། ཁྲེལ་མེད་ཚུལ་འདི་ཨེ་བདེན་སྙམ་ཞིང་བདག་བློའི་སྔོ་ཆུང་མགོ་བོ་
བཏེགས། །”ཞེས་དང“བློ་རྩེ་གཅིག་ལས་གཞན་དུ་སེམས་མིན་དམ་ཚིག་བརྟན་
པོའི་ལེགས་སྐྱེས་ལ། ། གསེར་རིལ་སྒོ་ངའི་བརྩེ་དུང་ཡོད་ཅེས་ཁྱོད་ཀྱི་སྨྲ་སྒོར་
ཡང་ཡང་བཏོན། །” ཞེས་དང་ཡང“འགྱོད་རླབས་གཉེར་མ་བསྡུས་དང་ལྷན་
ཅིག་བདག་སེམས་གཡོར་གྲུ་ཆུང་ཆུང་དེ། ། ཤུགས་རིང་རླུང་གིས་གཡོ་ཞིང་
གཡོ་ཞིང་ཁྱོད་ཀྱི་ས་ནས་རིང་དུ་ཕྱིན། ” ཞེས་པ་སོགས་ལས་སྙན་ངག་འདིའི་
གོ་དོན་ཧྲིལ་བོ་རྟོགས་ཐུབ་པར་མ་ཟད། ན་ཆུང་བུ་མོ་ཞིག་གི་ཐོབ་ཤོར་གྱི་སྐྱོ་
གར་དེ་བརྩེ་དུང་གི་མཆི་མས་བྲིས་ཡོད། བདེ་སྐྱིད་སྒྲོལ་མའི་སྙན་ངག་གི་བརྩེ་
དུང་འདོན་སྟངས་འདིས་ཁོ་མོའི་སྙན་ངག་ལ་རང་གྲུབ་ཀྱི་ཚེ་སྲོག་ཅིག་ཆགས།
ཚེ་སྲོག་འདི་ནི་ཕོ་མོའི་བརྩེ་དུང་ཁོ་ན་ཙམ་མིན་པ་ནི་སྙན་ངག་པའི་ཁྱད་ཆོས་ཁོ་
ནར་ཟད་དེ། 《ང་དང་འབའ་འབའ་ལུ་གུ》ལས་ཀྱང་བརྩེ་དུང་གི་ཁྱད་ཆོས་
ས་
229



56
ནགས་ཀློང་ཁུ་བྱུག་འདུ་གནས།
འདི་མངོན་པར་གསལ་ཡོད། དེ་བཞིན་དུ《སྙན་ངག་པའི་མིག་ཆུ》ལ་མཚོན་
ན་འབྲོག་ཕྲུག་མ་ཞིག་གི་ལས་དབང་བཙན་པོའི་མིག་ཆུ་དེ་རྟོག་པ་འཆར་ཡན་
རིང་ལུགས་ཀྱིས་བཀོད་འབྲི་བརྒྱུད་དེ་ཚིག་རྒྱན་ཕུན་སུམ་ཚོགས་པའི་སྙན་ངག་
གི་ལམ་ནས་རྒྱས་པར་སྤྲོས་ཡོད། ཐོར་ སི་ ཐེས
རྩལ་ པས་མི་གཞན་ལ་
ཤུགས་རྐྱེན་གཏོང་བསམ་ན། ཁོ་རང་གི་གསར་རྩོམ་ནི་ཞིབ་ཚགས་ཀྱི་རང་
བཞིན་ལྡན་པ་ཞིག་ཡིན་དགོས་ལ། ཁོ་རང་ཡང་ཞིབ་ཚགས་མཁན་ཞིག་ཡིན་
དགོས”ཞེས་གསུངས་པ་ལྟར། བདེ་སྐྱིད་སྒྲོལ་མའི་སྙན་ངག་ལ་ཕུལ་དུ་བྱུང་
བའི་བརྩེ་དུང་གི་ཁྱད་ཆོས་ལས་གཞན། ད་དུང་ཐོག་མའི་བློས་བསླངས་དང་
བྱུང་རིམ་སོགས་ཀྱི་ཐད་ཧ་ཅང་ཞིབ་ཚགས་ཀྱི་ཁྱད་ཆོས་དེ་འདྲ་ཞིག་ཀྱང་གསལ་
པོར་ཐོན་ཡོད།
སྤྱི་ཚོགས་འཚོ་བ་ནི་སྣ་མང་རྙོག་འཛིང་གི་འགལ་འདུའི་ཕུང་བོ་ཞིག་ཡིན་
པས། དེས་མི་རེ་རེར་ནམ་ཡང་སུན་སྣང་དང་ཕོག་ཐུག་གཏོང་བཞིན་པ་ནི་
སྤྱིར་བཏང་གི་ཆོས་ཉིད་ཅིག་ཡིན་པས་ན། བདེ་སྐྱིད་སྒྲོལ་མའང་དེ་ལས་མ་
འདས། ཁོ་མོའི་སྙན་ངག《 ཨ་མའི་གླེན་བཤད》དང《དཔོན་བྱོལ་བསེ་རུའི་སྐྱོ་
གླུ》སོགས་ལས་ གནད་དོན་འདི་གསལ་བོར་མངོན་ཡོད། ཚང་མས་ཤེས་་་
གསལ་ལྟར། ནར་མ་སོན་པའི་བྱིས་པའི་དུས་དེ་ནི་ཇི་འདྲའི་ལྷད་མེད་དྭངས་
གཙང་གི་མི་གཤིས་ཤིག་རེད་ཨང་། སྲིད་པ་རྒན་པོས“བུ་ཆུང་སངས་རྒྱས”
ཟེར་བ་ཡང་སྤྱི་ཚོགས་ཀྱི་ར་རིས་མ་གོས་པའི་མི་གཤིས་དེ་འདྲ་ཞིག་ལ་བཤད་པ་
ཡིན་ཞིང་། དེ་བཞིན་དུ་བདེ་སྐྱིད་སྒྲོལ་མས་ཀྱང་སྤྱི་ཚོགས་ཀྱི་ཟང་ཟིང་དང༌
རྙོག་འཛིང་གི་ཁོར་ཡུག་འདིར་ཧ་ཅང་སུན་སྣང་སྐྱེས་ཏེ“བུ་ཆུང་ལགས/ ནར་
མ་ སོན་ ཅིག/ ཚར་ལྭ་ཆུང་ཆུང་ལ་སྐེད་རགས་དམ་པོ་ཞིག་བཅིངས་ནས/
བསམ་མེད་ཀྱི་གོམ་ཁ་ཨ་མ་དང་འོ་མའི་བར་ནས་སྐྱོངས/ཕྱི་རོལ་གྱི་འཇིག་རྟེན་
ནི/ དུག་སྦྲུལ་སྨྱོན་པའི་ཚང་མལ་ཡིན་པས/ཁྱོད་ཀྱི་བྱིས་བློ་དྭངས་མོར་དུག་
ཀླུ་
23O



.…………………………..…………………………..………………..…
བདེ་སྐྱིད་སྒྲོལ་མ།
མེ་་༌༌བས
རླངས་ཕོག་ངེས/”ཞེས་རང་ཉིད་རླབས་ཆེ་བའི་མ་ཡུམ་ཞིག་གི་ངོས་ནས་བུ་
ཆུང་ནར་སོན་པར་སེམས་ཁུར་ཚད་མེད་ཀྱིས“བུ་ཆུང་ལགས/ནར་མ་སོན་་
ཅིག/ཁྱོད་ཕམ་ང་
ཕམ་ང་རྒྱལ་གྱི་ཀི་བསྭོ་ལྷང་ལྷང་ཁྲོད/རྣོ་འབར་གྱི་སོ་ཁྲི་ཕྱོགས་བཞི་
ནས་གདེངས་ཤིང/རང་དབང་གི་གཤོག་ ་ རྩེ་དུམ་གཅོད་བྱེད་པའི་སོག་
བསྟར/ཤ་ཟ་ཁྲག་འཐུང་གི་འདུ་འཛི་མཆེད་པའི༼སྤྱི་ཚོགས་ཀྱི་འོབས་དོང་ཟབ་
མོར་ཁྱོད་རང་ལྷུང་ན/ ཨ་མས་བཟོད་མི་ནུས/ཅིས་ཀྱང་བཟོད་མི་ནུས/”ཞེས་
སྒྱུ་རྩལ་གྱི་མཚོན་ཐབས་ཁྱད་པར་ཅན་སྤྱད་དེ་བུ་ཆུང་ནར་སོན་པར་སེམས་ཁུར་
བྱས་པ་དང་། 《བུ་བཅོལ》ལས་“ནམ་ཞིག་ངའི་བུ་ལོའི་གོམ་འགྲོས་ཐོག་མ/
འཁྱར་འཁྱོར་གྱིས་མདུན་དུ་སྤོ་ན/ སྲ་འཐས་ཀྱི་མཚན་ཉིད་འཇོག་པའི་ས་གཞི་
ཡིས༼ངའི་བུ་ལོར་བདེ་ཞིང་ཡངས་པའི་བགྲོད་ལམ་ཕྱེ་ལ/ས་ཁམས་
་ལ/ས་ཁམས་ཀྱི་རྩུབ་རེག་
སེལ་བར་གྱིས/”ཞེས་རང་གི་བུ་ཆུང་ལ་བཅངས་པའི་བརྩེ་དུང་དང་སྙན་ངག་
པའི་སེམས་འགྱུ་དེ་དེ་བས་ཀྱང་གཏིང་ཇེ་ཟབ་ཏུ་བཏང་ཡོད། གཞན་ཡང་།
《དཔོན་བྱོལ་བསེ་རུའི་སྐྱོ་གླུ》ལས་ད་ལྟའི་སྤྱི་ཚོགས་འདིའི་རུལ་སུངས་ཀྱི་སྣང་
ཚུལ་ལ་ཞེན་པ་ལོག་པ་བཅས་ནི་དོན་དངོས་ཀྱི་འཚོ་བས་ཕྱུག་ཅིང་སྙན་ངག་གི་
རོ་ཉམས་གཙོ་བོར་ཐོན་པ་མ་ཟད། འདི་ལས་ཁོ་མོ་ནི་ལྷད་མེད་དྭངས་གཙང་
གི་མི་གཤིས་མངའ་བའི་བུད་མེད་སྙན་ངག་པ་ཞིག་ཡིན་པའང་ཞོར་ལ་ཤེས་ཐུབ།
འདི་ཙམ་ནི་ཁོ་བོས་བདེ་སྐྱིད་སྒྲོལ་མའི་སྙན་ངག་ལ་བག་ཆགས་ཙམ་
བཞག་པའི་ས་བོན་ལགས་ན། ཁོ་མོའི་སྙན་ངག་གི་ཁྱད་ཆོས་མང་པོ་ཞིག་གླེང་
མེད་པའམ། ཡང་ན་གླེང་མ་ཤེས་པར་ལུས་སོང་བ་སྨོས་མ་དགོས་པས་སུས་
ཀྱང་འཁང་ར་མེད་པར་ཞུ། སླད་མར་བདེ་སྐྱིད་སྒྲོལ་མས་སྔར་ལས་མང་ཞིང་
སྤུས་ཚད་མཐོ་བའི་སྙན་ངག་གིས་བོད་ཀྱི་རྩོམ་སྟེགས་སུ་མུ་ཏིག་ལྟར་འོད་འཚེར་
བའི་གཟི་བྱིན་གསར་བ་ཞིག་སྣོན་པའི་སྨོན་འདུན་དང་བཅས། །
…… ..……………… .：་：་༑ 、 ༥༠ ： ， , ….………...……， ， , , , ， , , ，
231



ਪਾ ਕੇ



བཀྲ་ཤིས་ཆོས་འཕེལ།
བོ་ཐར་བཀྲ་ཤིས་ཆོས་འཕེལ།
ངོ་སྤྲོད་མདོར་བསྡུས།
བོ་ཐར་བཀྲ་ཤིས་ཆོས་འཕེལ་ལགས་ནི། སྤྱི་ལོ1972ལོར་ཡུལ་ཤུལ་སྐྱེ་
རྒུ་གྲོང་བརྡལ་དུ་སྐྱེས་ལ། 1982ལོ་ནས1990ལོའི་བར་ཡུལ་ ཤུལ་རྫོང་ཆ་
ཚང༌ སློབ་ ཆུང༌ དང༌ ཡུལ་ ཤུལ་ ཁུལ་ དགེ་ ཐོན་ སློབ་ གྲྭ་ སོགས་ སུ་ ཞུགས།
1993ལོར་སྡེ་དགེ་རྫོགས་ཆེན་བཤད་གྲྭ་ཆེན་མོ་ནས་མཐར་ཕྱིན་ཅིང་ལོ་གཉིས་
ལ་གནས་དེའི་མཁན་པོ་མཛད། 1996ལོར་ཕ་ཡུལ་སྐྱེ་རྒུ་མདོར་བྱོན་ནས་
ཡུལ་ཤུལ་ཁུལ་ནང་བསྟན་སློབ་གླིང་གི་མཁན་པོ་མཛད།
ཁོང་གི་བརྩམས་ཆོས་གཙོ་བོ་ནི《 གྲོགས་པོའི་རང་བཞིན་གླེང་བ》དང
《 ཡུལ་ ཤུལ་ཁུལ་ཀོང་ཇོའི་ལྷ་ཁང་ལ་དཔྱད་པ》《རྒྱལ་རབས་གསལ་མེའི་
བརྩམས་ལོར་དཔྱད་པ》དང《གསར་བྱུང་ལྷུག་རྩོམ་ལས་འཕྲོས་པའི་གླེང་མོལ》
སོགས་ཡིན་ཞིང་། 《མཁས་འཇུག་གི་རྣམ་བཤད་འཆད་རྩོམ་གསལ་བའི་མེ་
ལོང》《ཡུལ་ཤུལ་རྫོང་གི་དགོན་སྡེའི་ལོ་རྒྱུས》《 བོད་ཀྱི་ཤེས་རིག་གི་མདུན་ལམ་
གླེང་བའི་འབོལ་རྩོམ》ཞེས་པའི་དཔེ་ཆ་གསུམ་པར་སྐྲུན་བྱས་ཡོད།
233



ནགས་ཀློང་ཁུ་བྱུག་འདུ་གནས།
ང་དང་ངའི་འབོལ་རྩོམ།
བོ་ཐར་བཀྲ་ཤིས་ཆོས་འཕེལ།
མོས་མཛེས་པར་སྤུད་
འབོལ་རྩོམ་ལ་འཇུག་པའི་ཀུན་སློང་།
བོད་མི་རིགས་ཀྱི་གནའ་དེང་ལོ་རྒྱུས་ལ་དཔྱད་བསྡུར་དང་རྟོག་དཔྱོད་
བགྱིད་ཐེངས་རེ་རེར། དྲན་རྟོག་ལ་་ འཆར་བའི་བསམ་ཚུལ་ནི་ཇེ་མང་ཇེ་
འགལ་དུ་འགྲོ་བཞིན་སྣང་། ངས་དང་ཐོག་བོད་ཀྱི་བཅུ་ཕྲག་རིག་གནས་ཟེར་
བ་དེ་འཛམ་ གླིང་ ན་ རྩེར་ བུད་ཀྱི་རིག་ གཞུང་ ཞིག་ ཡིན་ ཆགས་ བཞག་ནས།
རང་གཅིག་པུ་སྡེ་དགེའི་རྫོགས་ཆེན་བཤད་གྲྭ་ཆེན་མོར་ཆེད་དུ་རིག་གཞུང་སློབ་
གཉེར་ལ་ཆས་པ་ཡིན། བཤད་གྲྭ་དེ་ནི་ནགས་ཀློང་སྔོན་
པའི་རི་ཁུག་འགོལ་བོ་ཞིག་ཏུ་ཁུ་སིམ་མེར་ཆགས་ནའང་། སྙན་གྲགས་ནི་ཆོལ་
གསུམ་ཡུལ་ན་དབྱར་གྱི་རྔ་གསང་ཇི་བཞིན་འུར་འུར་དུ་ལྡིར་བཞིན་པར་མངོན་
ཏེ། གྲགས་ཅན་མཁས་དབང་རྫ་དཔལ་སྤྲུལ་དང་འཇུ་མི་ཕམ་སོགས་ཀྱང་
བཤད་གྲྭ་དེ་ནས་སྔ་ཕྱིར་དོང་ཞིང་། 《 མི་ཕམ་མཁས་འཇུག》སོགས་གསུང་
རྩོམ་གྲགས་ཅན་མང་
ང་པོ་ཡང་ས་ཆ་དེ་ནས་བརྩམས་པ་གསལ། ང་རང་བཤད་
གྲྭ་དེར་སླེབས་པའི་དུས་ནི་ཕོ་ལོ་བཅུ་དགུ་དང་ལོ་རབས་དགུ་བཅུ་བའི་ཐོག་མ་
ཡིན། སླེབས་མ་ཐག་ཏུ་བོད་རང་གི་སྲོལ་རྒྱུན་ལུགས་སྲོལ་ཇི་བཞིན་རིག་
གཞུང་ཆེ་ཁག་ཅིག་ལ་གསན་པའི་སྐལ་བ་བྱུང་མོད། ཡར་མར་གྱི་སློབ་གྲོགས་
རྣམས་ལ་ཞིབ་པར་འདྲིས་པས། གསར་ཞུགས་ཀྱི་གྲོགས་པོ་མང་པོ་ སུམ་་
རྟགས་དག་གསུམ་ཙམ་ཡང་སྦྱང་མྱོང་མེད་པས་རིག་གཞུང་ཆེན་མོ་འཁྲིད་པ་ནི་
234



བཀྲ་ཤིས་ཆོས་འཕེལ།
》
བློ་གྲོས་ཀྱིས་ག་ལ་འཆུན། འོན་ཏེ་ལོ་ཆུང་རྣམས་ལ་འཛིན་གྲྭ་གཞན་དག་ཅིག་
ཟུར་དུ་མེད་པས་ཉིན་བཞིན་སྒྱུ་ལུས་ཆོས་གྲྭ་དང་བསམ་བློ་རྩེད་མོར་མི་གཡེང་
ཀ་མེད་བྱུང་། ཆོས་གྲོགས་རྒན་པ་འགའི་བཤད་ཚུལ་ལྟར་ན། འདུལ་བ་ཟ་
ལུགས་འཐུང་ལུགས། མངོན་པ་འཇིག་རྟེན་ཆགས་ཚུལ་ཡིན་ཟེར། སྐབས་
དེར་མཁན་པོས་སློབ་ཁྲིད་མཛད་པ་ཡང་ཏག་ཏག《 མངོན་པ་མཛོད》ཡིན་པས་
བོད་ཀྱི་མཁས་པས་འཇིག་རྟེན་ཆགས་ཚུལ་ལ་་ བཟུང་བའི་ལྟ་ཚུལ་གོ་བར་ཕན་
ཐོགས་ཆེན་པོ་བྱུང༌། གོ་ཐོས་སུ། དགེ་བཤེས་ཤེས་རབ་རྒྱ་མཚོ་ཞལ་་་་་
བཞུགས་སྐབས་མངོན་པའི་ལུགས་ཀྱི་ལྟ་ཚུལ་བཟུང་ནས་ཚན་རིག་པ་རྣམས་ལ་
རྩོད་གྲབས་མཛད་སྐད། གལ་སྲིད་རྩོད་པ་དེ་གནང་རྒྱུ་བྱུང་ཡོད་ན་ལྷ་ཧ་ལས་
པ་དང་འདྲེ་ཁོ་ཐག་ཆོད་པ་ཞིག་འབྱུང་ངེས་ཡིན་ནའང་རྩོད་པ་དེ་གནང་ཡོད་
ཚོད་མི་འདུག འཇིག་རྟེན་ལེབ་ལེབ་དང་ཉི་ཟླ་གཉིས་པོས་སའི་གོ་ལར་སྐོར་
བཞིན་པ་ནི《 མངོན་པ་མཛོད》ཀྱི་འཇིག་རྟེན་ལྟ་ཚུལ་རེད། བསྟན་བཅོས་
དེར་འོག་ གཞི་རླུང་གི་དཀྱིལ་འཁོར་ནས་ཡར་ལ་བརྩིས་ན་གཟུགས་ཁམས་་་
གནས་རིས་བཅུ་བདུན་བར་དང་། ཤར་ལུས་འཕགས་གླིང་ནས་ཕར་ལ་་་
བརྩིས་ན་བྱང་སྒྲ་མི་སྙན་གྱི་བར་དུ་སྣོད་ཀྱི་ཆེ་ཆུང་དང་བཅུད་ཀྱི་སེམས་ཅན་
རྣམས་ཕྲ་ཞིང་ཞིབ་པར་གསུངས་འདུག འོན་ཏེ་མཁས་དབང་དགེ་འདུན་
ཆོས་འཕེལ་རྒྱ་གར་ལ་ཕེབས་སྐབས་གླིང་བཞི་བོ་ཐམས་ཅད་འཕགས་ཡུལ་
གཅིག་པུར་བགྲང་ཆོག་ཚུལ་དང༌། ད་དུང་ལྷ་ཀླུ་གནོད་སྦྱིན་དྲི་ཟ་སོགས་ཀྱང་
མིའི་ བྱེ་ བྲག་ ཁོ་ ན་ ཡིན་ ཚུལ་ གསུངས་ འདུག
བ་ ནི།
《མངོན་པ་མཛོད》དེར་རི་རབ་གླིང་བཞི་དང་འདོད་ལྷ་རིགས་དྲུག་སོགས་ཞིབ་
རྒྱུས་སུ་མོལ་ནའང་། གནད་ལ་ཐུག་ཚེ་འཛམ་གླིང་འདིར་རྒྱལ་ཁབ་དུ་ཙམ་
ཡོད་པ་དང༌། སྐད་དང་ཡིག་རིགས་དུ་ཙམ་མཆིས་པ། ཆུ་བོ་དང་རི་ཀླུང་
གྲགས་ཅན་གང་ན་ཡོད་པ་སོགས་ནི་གཅིག་ཀྱང་གླེང་མི་འདུག དེར་བརྟེན་
ཆེས་ ཡ་ མཚན་
ཆེ་ བ་
235



ནགས་ཀློང་ཁུ་བྱུག་འདུ་གནས།
ལ་
ལོ་རྒྱུས་འཆད་སྐབས་བོད་རྒྱལ་ཐོག་མ་གཉའ་ཁྲི་བཙན་པོ་དེ་རྒྱ་གར་བས་ཆུ་བོ་
གངྒཱ་ལ་སྐྱུར་བ་བོད་ཡུལ་དུ་བྱུང་ནས་ཞིང་བ་རྣམས་ཀྱིས་སྟེས་དབང་དུ་རྙེད་
སྐད། ཕྱིས་སུ་མཁས་དབང་དགེ་ཆོས་མཆོག་གིས་གསུང་རྒྱུད་དེ་མཐོང་
སྐབས་རྒྱ་གར་བ་ས་དམའ་མོར་ཡོད་པས་བོད་ཡུལ་དུ་ཡར་འབབ་པའི་ཆུ་བོ་
གངྒཱ་མེད་ཅེས་སུན་འབྱིན་གནང་འདུག སྐབས་དེར《 མངོན་པ་མཛོད》
ཞག་གྲངས་དྲུག་ཅུ་ཙམ་ཞིག་འཆད་ཉན་མཛད་པས་སྲོལ་རྒྱུན་ལུགས་ཀྱི་འཇིག་
རྟེན་ཆགས་ཚུལ་ནི་བློ་ཡུལ་དུ་རགས་ཙམ་ཞིག་ངེས་ཤེས་རྙེད་ཀྱང༌། ད་དུང་
གོ་རྟོགས་མ་ནུས་པ་ནི་དེང་སང་གི་ཚན་རིག་པས་གླེང་བའི་འཇིག་རྟེན་ལྟ་ཚུལ་
ཡིན། ང་
ང་ཚོ་བཤད་གྲྭ་བའི་སྐྱོན་ཆ་ཆེ་ཤོས་ནི་གནའ་རབས་ལུགས་ཀྱི་འཆད་
སྲོལ་ ཞིག་ མ་ གཏོགས་ དེང་ རབས་ འགྲོ་ སྟངས་ ལ་ རྒྱུས་ མངའ་ མེད་ པ་ དང༌།
འདབས་འབྲེལ་དུ་ཆགས་ པའི་རྒྱ་གར་དང་བལ་ཡུལ་ལ་ཆ་
བལ་ཡུལ་ལ་ཆ་རྒྱུས་ཅུང་ཙམ་མ་
གཏོགས། ཐག་རིང་གི་ཨ་རི་དང་ཧྥ་རན་སི་སོགས་ནི་མིང་ཙམ་ཡང་ཐོས་མྱོང་
མི་འདུག
་ལས་
གནས་ཚུལ་འདི་རྣམས་མཐོང་སྐབས་ང་རང་གི་ཡིད་ནི་རང་དབང་མེད་
པར་སོམ་ཉིར་ཚུད་དེ། ད་གཟོད་རྩོམ་ཡིག་ཁ་ཤས་བྲིས་པ་བརྒྱུད་རང་གི་
བསམ་ཚུལ་རྣམས་གླེང་བའི་ཀུན་སློང་སྐྱེས། འོན་ཏེ་རྩོམ་ཡིག་འབྲི་རྒྱུ་ནི་ལ
སླ་མོ་ཞིག་ག་ལ་ཡིན། ཐོག་མར་རྩོམ་རྩལ་ཡག་པོ་ཞིག་དང་རྨང་གཞི་བརྟན་
པོ་ནི་ཅིས་ཀྱང་སྔོན་འགྲོའི་ཆ་རྐྱེན་དུ་དགོས་མོད། རང་གིས་ནི་དག་ཡིག་ཙམ་
མ་གཏོགས་གཞུང་ལུགས་གཞན་ལ་ཐོས་བསམ་མ་མྱོང་བས་རྩོམ་ཡིག་ཇི་ལྟར་
སྤེལ། དེར་བརྟེན་ངས་རང་གི་བསམ་ཚུལ་རྣམས་སྤེལ་བའི་རྩོམ་ཡིག་འབྲི་
ཆེད་སུམ་རྟགས་དང་སྙན་ངག་ཁག་ལ་རང་སྦྱོང་བྱས་པ་ཡིན། སྙན་ངག་གི་
དཔེར་བརྗོད་རྣམས་ལ་ཞིབ་ཏུ་དཔྱད་པས། དབྱུག་པ་ཅན་གྱིས་བཤད་པ་ནི་
བུད་མེད་མཛེས་མ་ཁོ་ན་དང༌། བོད་ཀྱི་མཁས་པས་གླེང་བ་ནི་སངས་རྒྱས་
236



བཀྲ་ཤིས་ཆོས་འཕེལ།
ཆོས་ལུགས་འབའ་ཞིག་ཏུ་སྣང༌། 《སྙན་ངག་མེ་ལོང》ལ་སྦྱོང་བ་གྲུབ་རྗེས་ད་
གཟོད་ཝ་ལེར་རྟོགས་པ་ནི་ལྷུག་རྩོམ་དང་སྒྲུང་གཏམ་འབྲི་སྟངས་སྐོར་ནི་ཅུང་
ཟད་ཙམ་ཡང་གླེང་མི་འདུག དེ་ནི་དོན་གནད་ཆུང་ཆུང་ཞིག་ག་ལ་ཡིན།
བོད་ཀྱི་སྤྱི་ཚོགས་འདིར་རྗེས་ལུས་དང་ངན་གོམས་ཀྱི་མཚང་སྐྱོན་མང་པོ་ཡོད་ལ།
མཚང་སྐྱོན་དེ་རྣམས་མངོན་སུམ་གསལ་རྗེན་དུ་མཚོན་པར་རྩོམ་ལུས་མཚམས་
ཤོས་ནི་ལྷུག་རྩོམ་དང་འབོལ་རྩོམ་ཁག་རྣམས་ཡིན་འདུག འབོལ་རྩོམ་སྐོར་
ལ་ལྟ་སྟངས་ཅི་ཡོད་ད་དུང་འོག་ནས་གླེང་ཆོག འབོལ་རྩོམ་ལ་བརྟེན་ནས་སྤྱི་
ཚོགས་སྟེང་གི་གནད་དོན་ལ་བགྲོ་གླེང་སྤེལ་དགོས་པ་ནི་རྩོམ་པ་པོར་མཚོན་ན་
སྐབས་སུ་བབ་པའི་ཐད་ཀའི་འགན་ཁུར་དུ་མཐོང་། དེར་བརྟེན་ངས་ནམ་
རྒྱུན་བོད་རང་གི་ཁ་སང་དང་དེ་རིང་ལ་དཔྱད་ཞིབ་བྱས་ནས་རང་གི་བསམ་
ཚུལ་སྦས་མ་ཐུབ་པ་རྣམས་སྔ་ཕྱིར《 མཚོ་སྔོན་བོད་ཡིག་གསར་འགྱུར》དུ་སྤེལ་
ཡོད། དེང་སྐབས་ནི་སྔོན་གྱི་ལུགས་སྲོལ་ཇི་བཞིན་སྔ་རབས་པའི་ལྟ་བ་གྲུབ་
ཟིན་པ་ ཞིག་ལ་དགག་བཞག་དང་འགྲེལ་བཤད་སྤེལ་ དགོས་ དོན་མི་འ
་ འདུག
ལོ་ངོ་སྟོང་ཕྲག་ཙམ་གྱི་རིང་ལ་མཁས་པ་རྣམ་པས་གཉེར་བའི་ལས་ཀ་གཙོ་བོ་ནི་
འགྲེལ་བ་རྩོམ་རྒྱུ་ཁོ་ན་ཡིན་ཞིང་། ཐ་ན《སྤྱོད་འཇུག》དང《སུམ་རྟགས》ཙམ་
ལའང་འགྲེལ་བ་གྲངས་མང་གང་ཙམ་གནང་འདུག དུས་རབས་ཉེར་གཅིག་
པ་ལ་བསླེབ་གྲབས་འདུག ད་ལྟའི་སྤྱི་ཚོགས་ལ་མཁོ་བའི་རྩོམ་ཡིག་ནི་སྤྱི་
ཚོགས་རང་གི་འགལ་འབྲེལ་སྐོར་རྣམས་ཐད་ཀར་གླེང་བའི་རྩོམ་ལུས་ ཤིག་་་་
གསར་དུ་བལྟམས་རྒྱུ་ཡིན་མོད། ཡིད་ཕངས་པ་ནི་ཐད་འདིར་ཉམས་མྱོང་
ལྡན་པའི་རྩོམ་པ་པོ་ཤིན་ཏུ་ཉུང༌། བོད་རང་གི་སྔོན་གྱི་ལོ་རྒྱུས་དང་དཔྱད་
བསྡུར་བགྱིས་ན། དེང་སང་ནི་སྲིད་འབྱོར་རིག་གནས་ གང་ ཐད་ལ་འཕོ་་
འགྱུར་བླ་ལྷག་བྱུང་བའི་སྒང་དུ་ཁེལ་ཞིང་། སྐྱ་སེར་ཕོ་མོ་རྣམས་ལ་མཚོན་
ནའང་། འགྲིམ་འགྲུལ་སྟབས་བདེ་བ་དང་བརྡ་འཕྲིན་མྱུར་སྐྱེན་ཆེ་བའི་དྲིན་
སྐྱ་
237



ནགས་ཀློང་ཁུ་བྱུག་འདུ་གནས།
གྱིས་རྣམ་དཔྱོད་བློ་གྲོས་ཇེ་ཆེར་འཕེལ་ཡོད། དུས་སྐབས་བཟང་བོ་འདི་་
འདྲར་སླེབས་ཚེ། ང་ཚོ་རྩོམ་པ་པོ་རྣམས་ཀྱིས་སྤྱི་ཚོགས་ཀྱི་གཏིང་རིམ་ན་
གནས་པའི་དངོས་ཡོད་གནས་ཚུལ་སྐོར་རྣམས་ཐམས་ཅད་ཀྱི་མདུན་དུ་བགྲོ་
གླེང་དུ་སྤེལ་དགོས། འདི་ནི་བསམ་བློ་དེང་རབས་ཅན་ལ་སྒྱུར་བའི་གོ་རིམ་
དང་པོ་ཡིན། གོ་རིམ་འདི་ཙམ་ལ་ཡང་སླེབས་མ་ཐུབ་ན་ང་ཚོའི་རིག་གནས་
ལ་སྲོག་རྩ་ཞིག་གང་ན་མཆིས།
ངའི་འབོལ་རྩོམ་གྱི་བརྗོད་བྱ།
ང་རང་བཤད་གྲྭར་ཡོད་སྐབས་མཁན་ཆེན་རྣམ་པའི་ཞབས་ལ་གཏུགས་
ནས་གཞུང་བཀའ་པོད་ལྔ་བོ་ཐམས་ཅད་ལ་སྦྱངས་ཁུལ་བྱས་པ་ཡིན། འོན་ཏེ།
གཞུང་ལུགས་དེ་དག་གིས་ང་ལ་བཞག་པའི་བག་ཆགས་ནི་ཆོས་ལུགས་ཀྱི་བསླབ་
བྱ་ཞིག་ལས་གཞན་ཅི་ཡང་མི་འདུག
ཤེས་རིག་ཡོན་ཏན་ཟེར་བ་ནི་སྤྱིར་བཏང་སྤྱི་ཚོགས་དང་རང་བྱུང་སྐོར་
གཉིས་ཀར་བེད་སྤྱོད་རྒྱུར་རན་པོ་ཡོད་ཀྱང་། བོད་ཀྱི་རིག་གནས་ནི་སྤྱི་ཚོགས་
ཚན་རིག་སྐོར་གྱི་གྲུ་ཟུར་ཞིག་ཏུ་གཡོ་འགུལ་ཅི་ཡང་མེད་པར་ཧད་དེ་ལུས་འདུག
གྲུ་ཟུར་ཞིག་ཏུ་ལུས་འདུག་ཟེར་དོན་ཡང་དེང་རབས་སྤྱི་ཚོགས་ཀྱི་དགོས་མཁོ་
དང་བསྟུན་ནས་བཤད་པ་ཡིན། དེང་རབས་སྤྱི་ཚོགས་ལ་མཚོན་ན། ཁྲིམས་
ཡོད་ལུགས་མཐུན་གྱི་ཁོར་ཡུག་སྤེལ་བར་ཁྲིམས་ལུགས་རིག་གནས། ཕྱི་ནང་
རྒྱལ་ཁབ་ཀྱི་གནས་ཚུལ་རྟོགས་པར་ཆབ་སྲིད་རིག་གནས། དྲིལ་སྒྲོག་ལས་
ཀར་རམ་འདེགས་ཞུ་བའི་གློག་འཕྲིན་རིག་གནས་སོགས་མདོར་ན་དབྱར་དྲུག་
པའི་མེ་ཏོག་ཇི་བཞིན་རིག་གནས་སྣ་ཚོགས་པ་སྔ་ཕྱིར་དར་མོད། བོད་ཀྱི་རིག་
གནས་ལ་ནི་བྱེད་ལས་དང་ནུས་པ་དེ་དག་གང་ཡང་མི་འདུག ཐད་འདིར་
ངས་མནོ་བསམ་ཞིབ་ཏུ་བཞེས་ནས་འབོལ་རྩོམ《རིག་གནས་ཀྱི་མཚོན་དོད་གླེང་
བ》དེ་བོད་ཡིག་གསར་འགྱུར་དུ་སྤེལ་ཡོད། འབོལ་རྩོམ་དེ་ལས་བགྲོ་གླེང་ཞུ་
238



བཀྲ་ཤིས་ཆོས་འཕེལ།
འདོད་ནི་བོད་ཀྱི་རིག་གནས་ལ་ངོ་བོའི་ཐོག་ནས་དཔྱད་གླེང་གཏོང་རྒྱུ་དེ་ཡིན།
བསམ་གཞིགས་དང་ཕྱིར་འདང་བགྱིས་ན། བོད་ཀྱི་རིག་གནས་ནི་འཁོར་བ་
དང་སྤྱི་ཚོགས་ལ་ཞེན་པ་ལོག་ནས་ཉེས་དམིགས་ཁོ་ན་བརྗོད་རྒྱུ་དང༌། ཐར་
བ་དང་ཐམས་ཅད་མཁྱེན་པའི་གོ་འཕང་ལ་དད་འདུན་བསྐྱེད་ནས་ཡོན་ཏན་
སྒྲོག་པའི་བྱེད་ལས་ཅན་དུ་མཐོང་བས། བོད་ཀྱི་སྔ་རབས་མཁས་པ་རྣམས་ནི་
མདུན་ལམ་གཅིག་གི་ཐོག་ནས་ཐར་བའི་གྲོང་ཁྱེར་དུ་བགྲོད་དགོས་པར་སྣང་།
སྤྱི་ཚོགས་ཐོག་ཏུ་གནས་ཚུལ་དེ་འདྲ་ལྷགས་ཚེ། བོད་མི་དམངས་བྱིངས་ནི་
རིག་གནས་ལ་སློབ་སྦྱོང་བྱེད་པའི་གོ་སྐབས་དབེན་པ་དང་། གལ་སྲིད་སློབ་
སྦྱོང་བྱས་ཀྱང་དགྲ་འདུལ་གཉེན་སྐྱོང་འཇིག་རྟེན་བྱ་བཞག་ལ་ཕན་ཐོགས་གང་
ཡང་མི་འདུག སོམས་དང་། འབྲོག་པ་ཞིག་བཤད་གྲྭར་བཞག་ན་ཁོའི་མ་
འོངས་མདུན་ལམ་ལ་ཁེ་ཕན་ཅི་ཞིག་ཡོད། བོད་ཀྱི་སྐྱ་མི་མང་པོས་བོད་རང་
གི་རིག་གནས་ལ་སྦྱང་བརྩོན་མི་བྱེད་པའི་རྒྱུ་མཚན་གཙོ་བོ་ཡང་དེ་འདྲར་ཐུག་
ཡོད། གནས་ཚུལ་འདི་རྣམས་མཐོང་སྐབས་ངས་ད་གཟོད་འབོལ་རྩོམ《རང་
སྲོལ་གླེང་ཞོར་རང་མཚང་བརྟོལ》བྱ་བ་ཞིག་བོད་ཡིག་གསར་འགྱུར་དུ་སྤེལ་བ་
ཡིན། མདོར་ན། ཕྲན་གྱིས་འབོལ་རྩོམ་དེ་དག་འབྲི་བའི་གོ་རིམ་ཁྲོད་དུ་
བརྗོད་བྱ་སྐོར་ནི་གོང་སྨྲས་བཞིན་བོད་རང་གི་སྤྱི་ཚོགས་ཐོག་ཏུ་གནས་པའི་
དངོས་ཡོད་དྲང་བདེན་གྱི་གནས་ཚུལ་སྐོར་ལ་སྒྲོ་བཏགས་ཟོལ་བཅོས་ནི་ཏོག་
ཙམ་ཞིག་ཀྱང་བགྱིས་མེད། འོན་ཏེ་དངོས་ཡོད་གནས་ཚུལ་འདི་དག་ས་འོག་
གི་གཏེར་ཁ་ཇི་བཞིན་སྦས་དོན་གྱི་ཚུལ་དུ་མཆིས་པས་གབ་པ་མངོན་ཕྱུང་གི་
ས་ཀ་ནི་རིན་ཐང་ཡོད་པ་དང་ན་གཞོན་རྩོམ་པ་པོ་རྣམས་ལ་མཚོན་ན་དོན་
གཉེར་བྱ་འོས་པ་ཞིག་ཏུ་མཐོང༌། རྒྱ་ནག་གི་མཁས་པ་ལུའུ་ཞུན་གྱིས་འབོལ་
རྩོམ་སྤེལ་བ་དེ་རྣམས་དེང་སང་ཡང་མི་མང་པོས་ལྟ་ཀློག་བྱེད་བཞིན་པ་ནི་་
སྐབས་དེའི་སྤྱི་ཚོགས་འཚོ་བ་མངོན་གསལ་དུ་མཚོན་ཡོད་པས་ཡིན། གནད་
ལས་
239



ནགས་ཀློང་ཁུ་བྱུག་འདུ་གནས།
དོན་གཙོ་བོ་ནི་ང་ཚོས་འབོལ་རྩོམ་འབྲི་སྐབས་སྐད་ཆའི་སྒྱུ་རྩལ་སྐོར་ལ་དོ་སྣང་
བྱེད་དགོས་པ་དེ་བྱ་སྒོང་ནང་གི་སེར་ཐིག་ལྟ་བུར་མཐོང༌། གྲོགས་པོ་ཁ་ཤས་
ཀྱིས་ངའི་འབོལ་རྩོམ་མཐོང་སྐབས་བརྗོད་བྱ་ལེགས་ཀྱང་རྗོད་བྱེད་ཚིག་ལ་རྒྱན་
ཆ་ཅི་ཡང་མེད་ཅིང་དུས་རྒྱུན་བཀོལ་བའི་ཕལ་སྐད་དང་མཚུངས་ཐལ་ཆེ་འདུག་
ཟེར། ཚིག་རྒྱན་ཁོ་ན་ལ་དོན་གཉེར་བགྱིས་ན་མེ་ལོང་མའི་འགྲོས་དང་མཐུན་
པ་ཞིག་ནི་ལོས་ཀྱང་ནུས། འོན་ཏེ་ང་རང་གི་བསམ་ཚུལ་ནི་སྐད་ཡིག་གཉིས་
ཁ་བྲལ་དུ་མ་སོང་བར་དུས་རྒྱུན་བཀོལ་བའི་སྐད་ངག་འདིའི་ཐོག་ནས་འབོལ་
རྩོམ་སྟབས་བདེ་ལ་བབ་ཆགས་པ། མཁས་བླུན་བར་མ་སུས་བལྟས་ཀྱང་ཡིད་
ཡུལ་དུ་འཇགས་པར་སླ་ཞིང་དགོས་མེད་ཀྱི་ཚིག་ཉོག་བྲལ་བ་ཞིག་འབྲི་ནུས་ན་
བོད་མི་མང་ཆེ་ཤོས་ལ་ཆེས་འཚམས་པོ་དང་ཕན་ཐོགས་ཀྱང་ངེས་ ཅན་ཞིག་
བཏུབ་པར་སྙམ།
འབོལ་རྩོམ་སྐོར་གྱི་དྲན་རྟོག
རྩོམ་པ་པོ་གྲགས་ཅན་དོན་གྲུབ་རྒྱལ་དང་གཉའ་ཟླ་བ་བློ་གྲོས་སོགས་ཀྱི་
འབོལ་རྩོམ་དག་ལ་ཞིབ་མོ་རྣམ་འཐག་གིས་ལྟ་ཀློག་བགྱིས་ཚེ། བརྩམས་ཆོས་
དེ་དག་ལ་ཐུན་མོང་མ་ཡིན་པའི་ཁྱད་ཆོས་བཟང་བོ་གང་མང་མཆིས། དེར་
བརྟེན་ ཕྲན་ནི་ སྙིང་ ཐག་ པ་ནས་ འབོལ་ རྩོམ་ ཀློག་ པར་ མོས་ པ་ བརྟས་ཤིང༌།
འབོལ་རྩོམ་དེ་དག་གི་ཡོན་ཏན་ཕྱོགས་ནས་གླེང་ན། རྩོམ་པ་པོའི་རང་གཤིས་
གསལ་ཞིང་རྗོད་བྱེད་བབ་ཆགས་པ། ཚིག་སྒྲོམ་སྟབས་བདེ་ལ་སྐད་ཆ་གནད་
འདུས་པ། ལུང་འདྲེན་རྒྱ་ཆེ་ཞིང་རྩོམ་ལུས་གོ་བདེ་བ་སོགས་དགེ་མཚན་གང་
མང་མང་མཆིས། འོན་ཏེ་འབོལ་རྩོམ་ལ་ མཚན་ཉིད་ཁྲིགས་སེ་བ་ཞིག་དང༌
གཏན་ཁེལ་ཐེར་ཟུག་ཅིག་འཇོག་རྒྱུ་ནི་ཅུང་ཙམ་ དཀའ་མོར་སྣང་སྟེ། རྒྱུ་་
མཚན་གཙོ་བོ་ཡང་བོད་འདིར་ད་དུང་འབོལ་རྩོམ་ཞེས་པ་རྩོམ་ལུས་ཟུར་བ་ཞིག་
ཏུ་བཤད་ཅིང་། ལག་ལེན་སྐབས་སུ་ཡང་སྙན་ངག་ལྟར་ཐུན་མོང་གིས་བེད་
24O



བཀྲ་ཤིས་ཆོས་འཕེལ།
སྤྱད་བཀོལ་བའི་ཁྱབ་གདལ་ལྷུན་གྲུབ་ཀྱི་སྲོལ་དུ་མ་ཆགས། འོན་ཏེ་དོན་
དངོས་ལ་ནི་ལྷུག་རྩོམ་གཉིས་འདྲ་ས་མཚུངས་ཆོས་ལྡན་ཅིང་མི་འདྲ་ས་ཡང་ཁྱད་
པར་འབུར་ཐོན་དུ་བདོག་སྟེ། ཐོག་མར་ལྷུག་རྩོམ་གྱི་མཚན་ཉིད་ཕྱོགས་ལ་
གཞིག་ན། “ཚིག་ཚོགས་ཉུང་ཞིང་བརྗོད་བྱ་རྒྱ་ཆེ་བ་དང་རྩོམ་སྟངས་ལ་རང་
དབང་ཆེས་ཆེར་ལྡན་པའི་ཐོག་ནས་སྤྱི་ཚོགས་འཚོ་བའི་སྣང་ཚུལ་མཐའ་དག་
མཚོན་ནུས་པའི་རྩོམ་ལུས་ལ་ལྷུག་རྩོམ་དུ་གོ”ཞེས《རྩོམ་རིག་རྣམ་བཤད》ལས་
གསུངས་སྣང་། རྩོམ་ལུས་དེ་ནི་རྩོམ་རིག་ལོ་རྒྱུས་སྟེང་ནས་སྤྱི་ཚོགས་འཚོ་བ་
མཚོན་པར་མེ་ལོང་དང་གཟུགས་བྱད་བཞིན་དུ་ཆེས་འཚམས་ཤོས་དང་མྱུར་
ཤོས། རང་དབང་ཆེ་ཤོས། ཚད་བཀག་མེད་ཤོས་བཅས་ཀྱི་བྱེད་ལས་ཅན་
དུ་གྲགས་པས། སྒྲུང་གཏམ་དང་སྙན་ངག ཟློས་གར་དང་ལྷུག་རྩོམ་ཞེས་
མཛེས་དཔྱོད་བྱེད་ལས་ཤེད་མཚུངས་པའི་སྒོ་ནས་རྩོམ་རིག་གར་སྟེགས་སུ་ལྷང་
ངེར་འགྱིང་ཡོད། འབོལ་རྩོམ་ཁག་ལ་ནི་གོང་གི་ལྷུག་རྩོམ་ལ་སྦྱར་བའི་ཁྱད་
ཆོས་རེ་ཟུང་ལྡན་པར་མ་ཟད། བྱེད་ལས་གཙོ་ཆེ་བ་ནི་སྤྱི་ཚོགས་འཚོ་བའི་
འགལ་བ་སྔོག་འདོན་དང་མུན་ནག་རྗེས་ལུས་སོགས་ལ་ཁ་རྡུང་གཏོང་སྐབས་
སྣང་བརྙན་སྒྱུ་རྩལ་དང་དཔྱད་གླེང་རང་བཞིན་འོ་ཆུ་བཞིན་དུ་ཟུང་འབྲེལ་བ་
ཡིན། 《མེ་ལོང་མའི་འགྲེལ་བ》ལས། “ཚིག་གི་སྦྱོར་བ་གང་ཞིག་ལ་རྐང་
བས་མ་བཅད་པའི་ཚིག་གི་
གི་ཕྲེང་བའམ་ངག་གི་རྒྱུན་དེ་ཉིད་ལ་ལྷུག་ རྩོམ”ཞེསཾ་
མཚན་ཉིད་ བཤད་ཀྱང་། དེ་ནི་རྒྱ་ནག་གི་གནའ་རབས་ ལྷུག་རྩོམ་ལ་ངོས་
འཛིན་སྟངས་དང་འདྲ་ཞིང་། དེང་སྐབས་ནི་རྐང་བས་མ་བཅད་པའི་ངག་
རྒྱུན་ཙམ་ལ་ལྷུག་རྩོམ་ཉིད་དུ་མི་འཇོག་ཅིང་། འབོལ་རྩོམ་ཡང་དེ་དང་འདྲ་
བར་ཚིགས་བཅད་ལས་ལོག་པའི་ལྷུག་པ་ཙམ་ལ་ངོས་བཟུང་ན་གཏན་ནས་མི་
འགྲིག ལྷུག་རྩོམ་དང་འབོལ་རྩོམ་གཉིས་ཀྱི་འདྲ་ས་ནི་ཚིག་ཚོགས་ཉུང་ཞིང་
བརྗོད་བྱ་ཁྱབ་ཆེ་བ། རྩོམ་སྟངས་ལ་རང་དབང་ཆེས་ཆེར་ལྡན་པའི་ཐོག་ནས་
241



ནགས་ཀློང་ཁུ་བྱུག་འདུ་གནས།
ལ་
མངོན་མོད། མི་འདྲ་ས་ནི་ལྷུག་རྩོམ་ཡིན་ན་ཕྱི་རོལ་ཁོར་ཡུག་ལ་བརྟེན་ནས་
བརྩེ་དུང་ནར་མར་བརྗོད་པར་གཞོལ་ཆེ་ཞིང་། འབོལ་རྩོམ་ཡིན་ན་སྤྱི་ཚོགས་
འཚོ་བའི་འགལ་འབྲེལ་སྐོར་ལ་ཐད་ཀར་རང་གི་ལྟ་ཚུལ་སྨྲས་ནས་དཔྱད་གླེང་
རང་བཞིན་ལ་སྙུག་རྩེ་གཞོལ་ཆེ་བ་ཡིན། དམིགས་བསལ་གྱི་ཁྱད་ཆོས་དེ་དག་
གཞིགས་ན་འབོལ་རྩོམ་ཟེར་བ་ནི་རྩོམ་པ་པོས་བརྗོད་པར་འདོད་པའི་སྤྱི་
ཚོགས་ཀྱི་ངང་ཚུལ་དཔྱིས་ཕྱིན་དུ་རྟོགས་ནས་རིགས་ཤིང་འཐད་པར་གླེང་བ་
དང་། བརྗོད་རིམ་མཐའ་དག་སྙིང་བོར་བསྡུས་པའི་སྟོབས་ལས་བརྗོད་བྱ་
དོན་གྱི་དངོས་པོ་ཤིན་ཏུ་ཟབ་ཅིང་རྟོགས་པར་དཀའ་བ་དག་ཀྱང་སྣང་བརྙན་སྒྱུ་
རྩལ་ སྟེང་ ནས་ གསལ་ བར་ མཚོན་ པའི་ རྩོམ་ ལུས་ ཤིག་ ལ་ གོ་ དགོས་ སྙམ།
འབོལ་རྩོམ་ལ་མཚན་ཉིད་དེ་ལྟར་འཇོག་ན་འཐད་པར་མཐོང་མོད། མཚན་
ཉིད་ལས་ཀྱང་གལ་ཆེ་བ་ནི་ལག་ལེན་ཁྲོད་ནས་ཞུན་བདར་ལེགས་པར་ཆོད་དེ་
བརྩམས་ཆོས་རྨད་དུ་བྱུང་བ་དེ་རྣམས་སྤྱི་ཚོགས་སྟེང་དུ་སྤེལ་དགོས་པ་ཡིན།
འབོལ་རྩོམ་རྨད་དུ་བྱུང་བ་ཞིག་སྤེལ་དགོས་ན། ཐོག་མར་ནི་རང་རྒྱུད་ལ་
ལེགས་ཉེས་རྣམ་པར་དཔྱོད་པའི་མཁས་པའི་ཤེས་རབ་ཚགས་སུ་ཆུད་པ་དགོས་
ཏེ། ཤེས་རབ་དེ་ཡང་རིས་སུ་མ་ཆད་པའི་གཞུང་ལུགས་མང་པོ་ལ་ལྟ་རྒྱ་ཐོས་
རྒྱ་ཆེ་ཞིང༌། དུས་རྒྱུན་གྱི་སྤྱི་ཚོགས་འཚོ་བ་ལ་འབྲེལ་འདྲིས་ཉམས་ཞིབ་མཐིལ་
ཕྱིན་དུ་བགྱིས་པ་ལས་སྐྱེ་འོང་བ་ཡིན། བར་དུ་ནི་ཚིག་སྦྱོར་ཚུལ་ལ་མཁས་
པའི་ངག་གི་དཔལ་ལ་དབང་འབྱོར་བ་དགོས་ཏེ། རྗོད་བྱེད་ངག་གི་སྒྱུ་རྩལ་ལ་
འབྱོངས་པོ་དང་མཁས་པོ་མེད་ན། བརྗོད་བྱ་སྤྱི་ཚོགས་འ
འཚོ་བ་ལ་ཇི་ཙམ་
འབྲེལ་འདྲིས་ཆེ་ཞིང་གཏིང་ཟབ་ས་ནས་མཁྱེན་ཀྱང་འབོལ་རྩོམ་བཞུན་མོ་ཞིག་
ཇི་ལྟར་སྤེལ། དེར་བརྟེན《གེ་སར་སྒྲུང》དང《མི་ལའི་རྣམ་ཐར》སོགས་སྔ་
རབས་པའི་ཕྱག་རྩོམ་འགྲན་ཟླ་དང་བྲལ་བ་དེ་རྣམས་ལ་བློ་སྦྱོང་ལེགས་པོར་བྱས་
ནས། ཚིག་གི་ཉིང་བཅུད་བློ་གྲོས་བུམ་པར་གཞིབ་སྟེ་ཚིག་སྦྱོར་སྤེལ་སྟངས་ལ་
G 8
242



བཀྲ་ཤིས་ཆོས་འཕེལ།
ཁ་མིག་ཡར་ལྟ་མཛད་དགོས་པ་ཡིན། ཐ་མར་ནི“དམ་པ་བདེན་པ་སྨྲ་བས་
མགུ” ཞེས་གསུངས་པ་ལྟར་བདེན་ གཏམ་སྨྲ་ བའི་སྙིང་སྟོབས་དང་སྤོབས་པ་
དགོས་ཏེ། ནམ་ཡང་གཞན་ཟེར་གྱི་གཡམ་ལ་རྒྱུག་པ་དག་གིས་ནི་ཁྱི་རྒན་ཀུ་
ཅོ་འདོན་པ་ལྟར་ཚིག་སྦྱོར་ཡ་མ་བརླ་སྤེལ་རྒྱུ་ལས་འབོལ་རྩོམ་རྨད་བྱུང་སྤེལ་
དགོས་ན་ནི་ཆེས་ཁག་པོར་འདུག་གོ །
243



ནགས་ཀློང་ཁུ་བྱུག་འདུ་གནས།
བཀྲ་ཤིས་ཆོས་འཕེལ་གྱི་བརྩམས་ཆོས་སྐོར་གླེང་བ།
ངག་དབང་ཚེ་རིང་།
སྐུ་ཞབས་བཀྲ་ཤིས་ཆོས་འཕེལ་ངེད་གཉིས་ནི་ཕ་ཡུལ་གཅིག་པའི་མི་ཡིན་
པས། ངེད་གཉིས་བར་དུ་འབྲེལ་འདྲིས་དམ་པོ་ཡོད་པར་མ་ཟད། རང་
ཉིད་ཀྱང་བཀྲ་ཤིས་ཆོས་འཕེལ་གྱི་ལྗགས་རྩོམ་ཀློག་པ་པོ་ལྷག་བསམ་དམ་པ་ཅན་
ཞིག་ཡིན།
སྐུ་ཞ་
ཞབས་བཀྲ་ཤིས་ཆོས་འཕེལ་གྱི་བརྩམས་ཆོས་མང་པོ་ཞིག《 མཚོ་སྔོན་
བོད་ཡིག་གསར་འགྱུར》དང《 སྦྲང་ཆར》《མཚོ་སྔོན་སློབ་གསོ》བཅས་ཀྱི་སྟེང་
དུ་སྤེལ་མྱོང་། ཁོང་གི་བརྩམས་ཆོས་ལ་རྣམ་པའི་ཆ་ནས་གླེང་ན་འབོལ་རྩོམ་
རིགས་སུ་གཏོགས་པ་དང་། ནང་དོན་གི་ཆ་ནས་བརྗོད་ན་རིགས་གཉིས་སུ་
དབྱེ་ཆོག དེའང་གཅིག་ནི་སྤྱི་ཚོགས་ཀྱི་གནས་ཚུལ་རྣམ་པ་སྣ་ཚོགས་དམར་
རྗེན་དུ་སྟོན་པ་སྤྱི་དང་།
སྒོས་སུ་རང་གི་མི་
་རིགས་ཀྱི་སྐྱོན་ཆ་དང་ལུགས་སྲོལ་
ངན་པ། རྗེས་ལུས་བསམ་པ་བཅས་ལ་ཐེར་འདོན་དང་ཟུར་ཟ། སུན་་
འབྱིན་བཅས་བྱས་ཏེ། མི་རྣམས་ལ་སྐྱོན་ཡོན་ངོས་ཟིན་དུ་འཇུག་པ་དང༌།
སྤྱི་ཚོགས་ཇེ་བཟང་ཇེ་ཡག་ཏུ་གཏོང་བ། མི་རྣམས་རིག་པ་ཇེ་གསལ་དང་ལྟ་
བ་དང་ཀུན་སྤྱོད་ཇེ་ལེགས་སུ་གཏོང་བ་བཅས་མཐར་ཐུག་གི་དམིགས་ཡུལ་དུ་
བྱེད་པའི་བརྩམས་ཆོས་ཁག་གཅིག་ཡིན། དེའང་དཔེར་མཚོན་དུ་རུང་བ་ནི
༈ གྲོགས་པོའི་རང་བཞིན་གླེང་བ》དང《 སློབ་བུ》སོགས་ཡིན། རིགས་གཉིས་
8R ༣
244



བཀྲ་ཤིས་ཆོས་འཕེལ།
ཏེ
།
པ་ནི་བོད་ཁ་བའི་ལྗོངས་ཀྱི་དེང་སྐབས་ཀྱི་རྣམ་པ་གསར་བ་དང་རྒྱ་ཆེའི་ཞིང་
འབྲོག་མང་ཚོགས་ཀྱི་ཐོན་སྐྱེད་དང་འཚོ་བར་གནམ་ས་བླ་འོག་བསྒྱུར་བ་ལྟ་བུའི་
འགྱུར་ལྡོག་བྱུང་བ་བརྗོད་བྱ་བྱས་ཏེ་བྲིས་པའི་བརྩམས་ཆོས་ཁག་ཅིག་ཡིན་ལ།
དཔེར་ མཚོན་དུ་རུང་བ་ནི《ལོ་གསར》སོགས་ཡིན། བརྩམས་ཆོས་འདིས་
ཡུལ་ ཤུལ་ ཁུལ་ གྱི་ ཀློག་ པ་ པོའི་ ཁྲོད་ དུ་ བག་ཆགས་ གང་ལེགས་བཞག་ཡོད།
ཁོང་གིས་བོད་ཀྱི་རིག་གནས་ལ་དགའ་ཞེན་ཆེ་བ་གནང་སྟེ། རྫོགས་ཆེན་ཤྲཱི་
སེང་ཆོས་གྲྭའི་མཁན་པོ་མཛད་དུས། དེང་སྐབས་བོད་རང་ཉིད་ཀྱི་འཆད་
རྩོམ་བྱེད་པའི་སྐོར་གྱི་དངོས་གནས་ལ་གཞིགས་ཏེ། རྒྱ་ཡིག་གི་སློབ་གསོ་རིག་
པ་དང་རྩོམ་འབྲི་རིག་པ། རྩོམ་རིག་གི་རིག་གཞུང་སོགས་ལ་དཔྱད་ཞིབ་བྱས་
དེ་ཚོའི་རིག་པའི་གཞུང་ལུགས་ཀྱི་ལེགས་ ཆ་རྣམས་དྲངས་ནས《 མཁས་
འཇུག་གི་རྣམ་བཤད་འཆད་རྩོམ་གསལ་བའི་མེ་ལོང》ཞེས་པ་སྔོན་མེད་གསར་
འགྲེལ་མཛད། (དེབ་འདི1998ལོའི་ཟླ8པའི་ནང་སི་ཁྲོན་མི་རིགས་དཔེ་སྐྲུན་ཁང་གིས་
པར་བསྐྲུན་བྱས།) དེས་མ་ཚད་ད་རུང་ཡུལ་ཤུལ་རྫོང་གི་འཐབ་ཕྱོགས་གཅིག་གྱུར་
པུའུ་དང་མི་རིགས་ཆོས་ལུགས་ཅུའུ་ཡིས་བསྐུལ་བ་ལྟར། ཡུལ་ཤུལ་རྫོང་གི་
དགོན་སྡེའི་ལོ་རྒྱུས་ཀྱི་ཡིག་ཆ་ཆ་ཚང་ཞིག་བྲིས་གནང་མཛད་དེ། ཡུལ་ཤུལ་
རྫོང་ལ་དགོན་སྡེའི་ལོ་རྒྱུས་ཡིག་ཆ་མེད་པའི་སྟོང་ཆ་ཁ་གསབ་བྱས།
མི་རིགས་གང་ཡིན་རུང་སྔོན་ཐོན་གྱི་གྲས་སུ་འཚུད་དགོས་ན། ཐོག་
མར་ རང་གི་ སྐྱོན་ཆ་དོར་ནས་མི་རིགས་གཞན་པའི་ལེགས་ཆ་བསླབ་དགོས།
རང་གི་མི་རིགས་ལ་ཤ་ཞེན་བྱེད་མཁན་ཞིག་ཡིན་ན། དེ་ལ་གཞི་ནས་རང་གི་
མི་རིགས་ལ་སྐྱོན་བརྗོད་བྱེད་པའི་འོས་འགན་ཡོད། སྐུ་ཞབས་བཀྲ་ཤིས་ཆོས་
འཕེལ་གྱིས་འབོལ་རྩོམ་དུ་རང་གི་མི་རིགས་ཀྱི་གོམས་སྲོལ་རྙིང་བ་དང་རྗེས་ལུས་
ལེ་ལོའི་བསམ་བློ་ཁག་ཅིག་ལ་འཛེམ་བག་མེད་པར་སྐྱོན་བརྗོད་དང་སུན་འབྱིན་
བྱས་ཡོད་པས། དེ་ནི་སྐྱེ་བོ་ཀུན་གྱིས་མཐེ་བོང་ཀེར་ཏེ་བསྟོད་པར་འོས་པ་
245



ནགས་ཀློང་ཁུ་བྱུག་འདུ་གནས།
ཞིག་ལགས།
སྐུ་ཞབས་བཀྲ་ཤིས་ཆོས་འཕེལ་ངེད་གཉིས་ཕ་ཡུལ་ནས་ཁ་བརྡ་ལབ་དུས།
ཁོང་གིས་རྒྱུན་པར “རྩོམ་པ་པོ་དག་གི་རྩོམ་རིག་སྤེལ་བ་གལ་ཆེ་བའི་རྒྱུ་མཚན་
ཞིག་ནི་འགྲོ་བ་མི་ཡི་སྤྱི་ཚོགས་ཀྱི་དར་སྲོལ་ཇེ་དགའ་ཇེ་ལེགས་སུ་གཏོང་བ་དང་
རང་གི་མི་རིགས་སྔོན་ཐོན་མི་རིགས་ཀྱི་གྲལ་དུ་འཚུད་རྒྱུ་དེ་ཡིན། དེ་འདྲ་
མིན་པར་ཚིག་གང་ཡག་ཡག་གིས་འུད་བསྟོད་སྟོང་གཏམ་བྱས་ན། སྤྱི་ཚོགས་
དང་མི་རིགས་ལ་ཕན་ཐོགས་ཅི་ཡོད”ཅེས་བཤད། ཁོང་གིས་དེ་ལྟར་བཤད་
ལ་རྩོམ་ཡང་དེ་ལྟར་འབྲི་བཞིན་གདའ།
ཡང་ཁོང་གིས་སྤྱི་ཚོགས་ཐོག་གི་མི་བཟང་དོན་བཟང་ལ་བསྟོད་པ་དང༌།
མི་ངན་དོན་ངན་ལ་མཚང་བརྟོལ་བྱས་པའི་བརྩམས་ཆོས་ཏེ། དཔེར་ན《ངམ་
དུ་རི་བའི་ཚོང་བ་བསྟན་པ་དར་རྒྱུས》ཞེས་པའི་ནང་གི་ཚོང་བ་བསྟན་པ་དར་
རྒྱས་ཀྱིས་རྒྱུ་ནོར་ལ་ཆགས་ཞེན་མེད་པར་བོད་སྤྱི་ཚོགས་ཀྱི་ཕན་བདེའི་བྱ་གཞག་
དང་བོད་ཀྱི་རིག་གནས་གྲ་མ་ཉམས་ཟུར་མ་ཆག་པར་དར་རྒྱས་གོང་འཕེལ་དུ་
གཏོང་བར་ཞལ་འདེབས་སུ་ཕུལ་བའི་ལག་པ ཡངས་པ་ལ་བསྔགས་བརྗོད་བྱས་
ནས་
ས་མི་རྣམས་ཀྱི་བློ་ཁ་སྤྱི་ཚོགས་ཀྱི་ཕན་བདེ་ལ་དམིགས་པའི་ཡ་རབས་མི་ཡི་
ལུགས་ཀྱི་ཕྱོགས་སུ་དྲངས།
སྐུ་ཞབས་བཀྲ་ཤིས་ཆོས་འཕེལ་ནི་རྩོམ་པ་པོ་ཡིན་པའི་ཆ་ནས་བཤད་ན་
བསམ་ཕོད་པ་དང་རང་གི་ལྟ་བ་བཤད་ཕོད་པའི་གཞོན་ནུ་རྩོམ་པ་པོ་ཞིག་ཡིན།
ཁོང་གིས་དུས་དང་རྣམ་པ་ཀུན་ཏུ་གསར་རྩོམ་བྱེད་པ་དེ་རང་ཉིད་ཀྱི་ལས་ཀ་
ཞིག་དང་བོད་ཀྱི་རིག་གནས་ལ་བཅངས་པའི་དུངས་སེམས་ཤིག་ཏུ་བརྩིས་ཏེ།
གསར་རྩོམ་བྱ་བར་ཆེད་དུ་གཞོལ་བས་ན་འབྲས་བུ་གཡུར་དུ་ཟ་བ་ཞིག་འཐོབ་
ངེས་ཅན་རེད།
246



” ་ ''' " ཏཏྟཾ, ; … '''
ནགས་ཀློང་ཁུ་བྱུག་འདུ་གནས།
རྣམ་སྲས།
... …，，་ ་……………………...…...…………………………, , , , ….…………, ༢ ། ༣ ༤ ༥ ༦ ༧ ་ ༡ ;：་ ༢ ་ བ ， , ………, , 1………………………… …………༤ ༡༣ ་བ །
ངོ་སྤྲོད་མདོར་བསྡུས།
རྣམ་སྲས་ལགས་ནི། 1957ལོར་མཚོ་སྔོན་ཞིང་ཆེན་ཁྲི་ཀ་རྫོང་དཀར་
བརྗིད་ཤང་གི་སུམ་པ་སྡེ་བར་སྐྱེས་ཤིང༌། 1988ལོར་ནུབ་བྱང་མི་རིགས་སློབ་
གླིང་བོད་ཡིག་སྡེ་ཁག་གི་ཞིབ་འཇུག་འཛིན་གྲྭ་ནས་མཐར་ཕྱིན་ཅིང་། གནའ་
རབས་བོད་ཀྱི་རྩོམ་རིག་ཐད་ནས་ཧྲའོ་ཧྲིའི་སློབ་རྟགས་ཐོབ་པ་རེད། ཁོང་ད་
ལྟ་མཚོ་སྔོན་མི་རིགས་སློབ་གླིང་བོད་ཡིག་སྡེ་ཁག་གི་དགེ་རྒན་ཆེན་མོ་བ་དང་
ཀྲུང་གོའི་རྩོམ་པ་པོ་ལྷན་ཚོགས་དང་ལོ་ཙཱ་བའི་ལྷན་ཚོགས་ཀྱི་ཨུ་ཡོན་ཡང་ཡིན།
1982ལོ་ནས་བཟུང་གསར་རྩོམ་ལ་ཞུགས་ཤིང༌། སྔ་རྗེས་སུ་སྒྲུང་གཏམ་ཉི་ཤུ་
ལྷག་བྲིས་པ་ལས《མི་རབས་གསུམ་གྱི་ཕྲུག་ལཱ》སོགས་ཀྲུང་དབྱང་མི་རིགས་དཔེ་
སྐྲུན་ཁང་དང་མཚོ་སྔོན་མི་རིགས་དཔེ་སྐྲུན་ཁང་གིས་བདམས་བསྒྲིགས་བྱས་
པའི་དེང་རབས་སྒྲུང་ཐུང་ཕྱོགས་བསྒྲིགས་སུ་བསྡུས་པ་དང༌། 1995ལོར་་
སྒྲུང་གཏམ《 འབྲུ་བསྐྱི་བ》དང《འབྲལ་ཁའི་བརྩེ་སེམས》སོགས་ལ་མཚོ་སྔོན་
བཅིངས་བགྲོལ་བྱས་ནས་ལོ་འཁོར 45ལོན་པའི་རྩོམ་རིག་བརྩམས་ཆོས་ཕུལ་
བྱུང་ཅན་གྱི་བྱ་དགའ་ཐོབ། ལྷུག་རྩོམ《 མི་ཚེ》ཞེས་པར་བྱ་དགའ་ཨང་གཉིས་
པ་ཐོབ། གཞན་ཡང་རྩོམ་རིག་གཞུང་ལུགས་སྐོར་གྱི་དཔྱད་རྩོམ་ལ་ཞིང་ཆེན་
དང་རྒྱལ་ཁབ་རིམ་པའི་བྱ་དགའ་མང་དུ་ཐོབ་ཡོད་དོ། །
：;
248



རྣམ་སྲས།
ཕ་ཡུལ་དང་གསར་རྩོམ།
རྣམ་སྲས།
ང་རང་ནི1957ལོར་ཁྲི་ཀ་རྫོང་དཀར་བརྗིད་ཤང་གི་སུམ་པ་སྡེ་བར་སྐྱེས་
ཤིང་། ལོ་བཅུར་བུད་པ་ནས་བཟུང་ཡི་གེ་སློབ་པའི་ལམ་དུ་ཞུགས་ཤིང་ད་
བར་དུ་ཁ་ཕྱིར་འཁོར་མེད་པར་མདུན་ཕྱོགས་སུ་བགྲོད་ཅི་ཐུབ་བྱས། ད་ལྟ་
གནའ་རབས་བོད་ཀྱི་རྩོམ་རིག་ཐད་ནས་ཧྲའོ་ཧྲིའི་སློབ་རྟགས་དང་མཚོ་སྔོན་མི་
རིགས་སློབ་གླིང་བོད་ཡིག་སྡེ་ཁག་གི་དགེ་རྒན་ཆེན་མོ་བའི་ཐོབ་ཐང་བཟུང་ཡོད་
མོད། དེ་དག་དུས་རབས་ཉི་ཤུ་བའི་མི་ཚེའི་རིན་ཐང་ལྟ་བའི་ཐད་ཀྱི་སྲང་ལ་
གཞལ་ན་གྲགས་པའི་མེ་ཏོག་ཡི་གར་འོང་བ་ཙམ་ལས་དོན་གྱི་འབྲས་བུ་ལྗིད་
ཐེག་པ་ཞིག་བླངས་སོང་ཞེས་ང་རང་གིས་ཀྱང་སྨྲ་མི་སྤོབས་པའི་ཚུལ་དུ་ལུས་
འདུག རྒྱུ་མཚན་ནི་ཐོབ་ཐང་དང་ སྙན་གྲགས་སོགས་ནི་དེ་རིང་གི་མིར་
མཚོན་ན་འཚོ་གནས་ཀྱི་མཐུན་རྐྱེན་ཅུང་ལེགས་པོ་ཞིག་འགྲིག་པའི་རྨང་གཞིར་
འགྲོ་ནའང་ཐང་མོད། འོན་ཀྱང་དེ་ནི་རྒྱལ་ཁབ་དང་མི་རིགས། སྤྱི་ཚོགས་
བཅས་ལ་བཞག་པའི་བྱས་རྗེས་ཆེན་པོ་ཞིག་ཏུ་བགྲང་དཀའ་བར་སྙམ། དོན་
གནད་འདིའི་སྟེང་ནས་གླེང་ན་དུས་ད་ལྟའི་བར་བོད་མི་རིགས་ལ་ལས་ཀ་བརྗོད་
རིན་ཡོད་པ་འདི་བརྩམས་སོ་ཞེས་སྨྲ་ཁག་པོར་ལུས་ནའང་། རྩོམ་རིག་གསར་
རྩོམ་གྱི་ལམ་ལ་ཞུགས་ནས་སྒྲུང་གཏམ་འགའ་ཞིག་བྲིས་པ་དེ་ཆེས་དོན་སྙིང་ལྡན་
པའི་བགྱི་བ་ཞིག་ཡིན་པར་འདོད་ཡོད།
249



ནགས་ཀློང་ཁུ་བྱུག་འདུ་གནས།
ངའི་དྲན་པའི་ངོས་སུ་ཕ་ཡུལ་གྱི་སྣོད་བཅུད་ལོ་ཟླའི་ཆར་རླུང་གིས་མ་
འཇིག་པར་ལག་མཐིལ་གྱི་རི་མོ་བཞིན་གསལ་ལེར་མངོན་པ་དང༌། དེ་བཞིན་
ཕ་ཡུལ་དུ་བྱུང་བའི་དོན་དག་ཚང་མའང་སེམས་སུ་བརྗེད་དཀའ་བར་གྱུར།
རྒྱུ་མཚན་དེའི་དབང་གིས་ངས་བྲིས་པའི་སྒྲུང་གཏམ་དེ་དག་ཁོ་བོའི་ཕ་ཡུལ་ཏེ་
ཞིང་གྲོང་ཆུང་ཆུང་དེར་འབྲལ་ཐབས་མེད་ཅེས་བརྗོད་ཀྱང་ཆོག་སྟེ། 《རང་
འཐག་ཁ》ནང་གི་གྲམ་གཞུང་དུ་དལ་བ་དལ་བུས་འཁོར་བའི་རང་འཐག་དེ་
དང༌། རི་སྐེད་དུ་བྲིས་ཡོད་པའི“ཞིང་ལས་ཐད་ཏ་ཀྲེར་སློབ་པ”ཞེས་པ་དང་།
ཨ་ཅེ་སྒྲོལ་དཀར་ཚང་གི་ཚེ་དབང་ལྷ་མོ་དང༌། ཁྱིམ་མཚེས་ཀྱི་ཨ་ཁུ་སྦྱིན་པ་
སོགས་ཀྱི་མ་དཔེ་ངའི་ཕ་ཡུལ་གྱི་རི་ཆུ་ཤིང་ནགས་དང་སྡེ་མི་རྒན་དར་གཞོན་
གསུམ་ཡིན་པ་ཡུལ་དེར་བསྐྱོད་མྱོང་བའི་ཀློག་པ་པོ་ཞིག་ཡིན་ཚེ་རང་ཤུགས་སུ་
མྱོང་བ་སྐྱེ་ཐུབ་སྙམ།
ང་ཚོའི་སྡེ་བའི་གཡོན་ཕྱོགས་ཀྱི་ལུང་གཞུང་དུ་གྲམ་ཆུ་ཞིག་འབབ་པ་ནི་
ཡུལ་འདི་གའི་མི་ཕྱུགས་ཀུན་གྱི་འཚོ་བར་རོ་བཅུད་སྐྱེད་པའི་རུ་མ་ཉག་གཅིག་
ཏུ་གྱུར། ཆུ་བོ་དེའི་གཡས་ཕྱོགས་ཀྱི་ཁུག་ཞབས་སུ་གྲོང་ཚོ་དེ་ཆགས་ཤིང་
མདུན་ངོས་སུ་རྨ་ཆུ་སྔོན་མོ་འབབ། རྒྱབ་རིར་བརྟེན་པའི་དམག་དཔོན་སྒང་
གི་དཔངས་ཤིན་ཏུ་མཐོ་ལ་གཟར་དྲགས་པས། ཞོགས་པའི་ཉི་ཟེར་གྲོང་ཚོའི་
ནང་དུ་ཕོག་འཕྱི་བ་དང་ཉི་མའི་དྲོས་ཚོད་འདས་རྗེས་གཏོས་ཀྱིས་སྙེམས་པའི་
གཡས་རི་སྟག་ཁ་དམར་པོའང་ཀུན་གསལ་དཀྱིལ་འཁོར་ལ་རབ་ཏུ་སྡང་བའི་
རྣམ་པ་འཛིན། དེ་ལྟར་ངས་སྒྲུང་འབྲིང《ཀྱག་ཀྱོག་ཏུ་འབབ་པའི་ལུང་ཆུའི》
ནང“ཆུ་ཚོད་འཁོར་ལོའི་ཁབ་རྩེས་ཨང་གྲངས་བཅུ་གཅིག་གི་སྟེང་དུ་འཛུགས་
ཉེ་བའི་སྐབས་དེར། ཁྱིམ་བདག་མས་སྐྱེད་པར་ཐག་པ་ཞིག་བཅིངས་ཤིང་
མཆན་ལ་ཏོག་ཚེ་ཟད་པོ་ཞིག་བཙིར་ཏེ། ར་ལུག་སྒོར་ཕུད་ཅིང
བ་རེད། ངལ་རྩོལ་པ་རྣམས་ཀྱིས་གཞི་ནས་བྲོ་བ་ལྡན་པའི་ལབ་མཚམས་རེ་
ང་ཟོག་རྫིར་སོང་
25O



རྣམ་སྲས།
ཡང་མ་
མི་
ཞིག་བསྐྱུར་ནས་རང་རང་གི་ཞིང་ཁར་བསྐྱོད་པའི་སོས་དལ་འདི་དེང་སང་གི་
སྲིད་ཇུས་བཟང་བོའི་དྲིན་ཡིན་ཀྱང་སྲིད།” ཅེས་པ་རྟོག་བཟོའི་ཆ་གང་ཡང
འདྲེས་པར་ངའི་ཕ་ཡུལ་གྱི་རྣམ་པ་དང་ཨ་ཁུ་ཨ་ནེ་རྣམས་ཀྱི་འཚོ་བའི་རོལ་
སྟངས་དེ་ཇི་བཞིན་དུ་ཡི་གེར་ཕབ་པ་ཡིན།
སྡེ་བའི་གཡོན་ཕྱོགས་ཆུ་འགྲམ་དུ་དབྱར་བའི་སྡོང་བོ་ཤིན་ཏུ་ཆེ་བ་ཞིག་
སྐྱེས་འདུག་པ་དང་ཕར་བལྟས་ཚོད་ཀྱིས་མི་ལྔ་ཙམ་གྱི་ལག་པ་མ་སྦྲེལ་ན་དཀྲིས་
སུ་མི་ཤོང་བའི་སྡོང་བོ་དེ་ས་དེར་གཏན་ཚུགས་ཀྱི་རྩ་བ་གནའ་ནས་ཡོད་པར་མ་
ཟད། སྡེ་བ་འདིའི་ཕ་མེས་ཡང་མེས་ཚོས་ཚེ་ཐར་དུ་གཏོང་བའི་ཆོ་ག་ཐེངས་
མང་པོར་བསྒྲུབས་པ་དང་དེའི་བདེ་འཇགས་ལ་སྲུང་སྐྱོབ་གནང་བས།
རྣམས་ཀྱིས་དུས་ནམ་ཞིག་གི་ཚེ་ནས“ཀླུ་སྡོང”ཞེས་བོས་པས་རིམ་བཞིན་སྲོལ་དུ་
གྱུར་འདུག
ཀླུ་སྡོང་ཆེན་པོ་ནི་སྡེ་བའི་ནང་དུ་ན་བགྲེས་ཁུར་གྱིས་ལྕི་བ་དང་ཆེས་རྒན་
རབས་པའི་ཐ་སྙད་ཀྱི་དོ་ཤལ་མ་འཐོར་བར་རྒྱན་དུ་འཛིན་པ་ཁོ་ན་སྟེ། ས་
འདིར་བྱུང་བའི་དོན་མཐའ་དག་ཇི་མ་ཇི་བཞིན་དུ་མཐོང་མྱོང་བའི་དཔང་བོ་
བསྙོན་དུ་མེད་པ་ཞིག་ཡིན། ཚ་གདུང་དྲག་པོས་གཟིར་བའི་དུས་སུ་སྡོང་རྒན་
གྱིས་ཁྱོད་ལ་སྙིང་དུ་ སིམ་པའི་བདུད་རྩིའི་བསིལ་སྣུམ་སྦྱིན་ནུས་ལ། དགའ་
བདེའི་དཔལ་ལ་རོལ་བའི་སྐབས་སུའང་ང་ཚོར་མ་མའི་བརྩེ་འཛུམ་ལྷུག་པར་
སྟོན། གནོད་འཚེ་དང་གོད་ཁ་སོགས་མི་འདོད་པའི་དོན་རྐྱེན་ཐོག་ཏུ་བབས་
ཚེ་སྡེ་བ་ཡོངས་ཀྱི་མི་རྣམས་སྡོང་རྒན་གམ་དུ་འདུས་ནས་ཡ་ལན་ཇི་ལྟར་བྱེད་
པའི་ཐབས་འདོན་དུ་རང་རང་གི་བློ་རིག་ཕྱུག་པོའི་གསང་མཛོད་ཀྱི་སྒོ་མོ་ཆེ་
ཆེར་དབྱེ་བར་བྱེད། ཀླུ་སྡོང་དེ་དངོས་གནས་སྤྱིར་བཏང་གི་སྡོང་བོ་དང་
གཏན་ནས་མི་འདྲ་ སྟེ་ཡལ་གའི་སྟེང་དུ་བལ་འདའ་དང་གོས་དར། ཁ་་་་
བཏགས་རྙིང་ཧྲུལ་མང་པོ་བཏགས་ཡོད་པ་མིག་ལ་འཚེར་ཞིང་འོག་ཞོལ་དུ་
251



ནགས་ཀློང་ཁུ་བྱུག་འདུ་གནས།
ཟངས་སེར་བླུགས་མའི་དྲིལ་བུ་ཆ་གཅིག་སོ་སོར་ཕྱོགས་གཉིས་སུ་རྣ་བའི་འཕྱང་
འཕྲུལ་དུ་བརྒྱན་པ་དེ་ནམ་ཡང་མིའི་རྩོལ་བ་དང་བྲལ་ཏེ། བསེར་མ་རླུང་གི་
སྒུལ་ཤུགས་ལ་བརྟེན་ནས་སྒྲོག་འོངས་པའི་གདངས་སྙན་མི་རྣམས་ཀྱི་སྙན་ལམ་
དུ་ལྷུང་ཚེ་སོ་སོའི་སེམས་ཀྱི་སྡུག་སྣང་དང་ལུས་དུབ་པའི་ངལ་བའང་དེ་དང་
བསྡེབས་ནས་ལྷན་ཅིག་ཏུ་ནམ་མཁའི་དབྱིངས་སུ་ཡལ་བར་འགྱུར། སྡོང་
རྒན་དེ་ནི་བྱིས་པ་དག་ལ་མཚོན་ནའང་མེད་དུ་མི་རུང་བ་ཞིག་སྟེ། སྡེ་བའི་
བྱིས་པ་ལམ་དུ་ཞུགས་ཐུབ་པ་ཞིག་ཡིན་ཕྱིན་ཕྱོགས་ཕྱོགས་སུ་ཡོང་ནས“རྩེད་ར”
དེ་དམིགས་སུ་བཟུང་ཞིང་། དེའི་འོག་ཏུ་འདུས་ནས་སྐོར་སྐོར་གྱིས་རྩེད་མོ་
ཡིས་དུས་འདའ་བར་བྱེད། ང་རང་ཡང་ཆུང་དུས་ནས“རྩེད་ར”འདིའི་ནང་
ནར་སོན་པ་དང་སྡོང་རྒན་ལ་ཐུན་མོང་མིན་པའི་བརྩེ་དུངས་ཤིག་ཆགས་པས་
དུས་ནམ་དང་ས་གང་དུ་ཕྱིན་ཀྱང་བརྗེད་དཀའ་བར་གྱུར། དེ་ལྟར་ངས་
གསར་རྩོམ་བྱེད་སྐབས་བརྩམས་ཆོས་ནང་གང་ལྟར་ཀྱང་སྡོང་རྒན་དེ་གནས་
སའི་ཤུལ་ཞིག་བསྐྱུར་གང་ཐུབ་བྱས་པ་ཡིན་ཏེ། སྒྲུང་འབྲིང《 ཀྱག་ཀྱོག་ཏུ་
འབབ་པའི་ལུང་ཆུ》ཞེས་པའི་ནང་དུ“གཡར་མོ་ལུང་གི་ལྟེ་བའི་མཚོན་བྱེད་དུ་
རྩ་བ་བརྟན་པའི་དབྱར་བའི་སྡོང་རྒན་དེ། མི་རབས་ཅི་ཙམ་ཞིག་སོང་བ་སུས་
རྟོགས་ནུས། ཕར་བལྟས་ཚོད་ཀྱིས་མི་བཞི་ཙམ་གྱིས་ལག་པ་མ་སྦྲེལ་ན་ཧོམ་
དཀྲིས་སུ་མི་ཤོང་བའི་ སྡོང་བོ་དེ་ ཟླ་བ་བཟང་བོ་ཚང་དང་གོམ་པ་བཅུ་ཕྲག་
འགས་ཆོད་པའི་གྲོང་ལམ་གྱི་བཞི་མདོར་གཏན་ཚུགས་ཀྱི་རྩ་བ་གནའ་ནས་རྒྱས་
ཡོད་པ་མ་ཟད། གཡར་མོ་ལུང་གི་ཕ་མེས་ཡང་མེས་ཚོས་སྡོང་རྒན་དེ་ཚེ་ཐར་
དུ་གཏོང་བའི་ཆོ་ག་བསྒྲུབས་པ་དང་དེའི་བདེ་འཇགས་ལ་སྲུང་སྐྱོབ་གནང་བས།
དེང་སང་ཡང་མི་རྣམས་ཀྱིས་བརྩི་བཀུར་བྱེད་ཀྱིན་ཡོད། དེའི་གདུང་བུ་དང་
ཡལ་གའི་སྟེང་འཇར་འཇུར་དུ་ཐོན་པའི་ནག་ཅིང་མཐུག་པོའི་སྡོང་ཤུན་དེ་དག་
མཐོང་བ་ཙམ་གྱིས་དུག་སྦྲུལ་དང་སྦལ་བ་མང་པོ་འཁྱུད་འདུག་པའི་ཉམས་སྣང་
དེ
252



རྣམ་སྲས།
ཡལ་ག་འཁྱོག་ཅིང་
ཞིག་འཆར་ལ། ཞིབ་ཏུ་གཞིགས་ན་སྲ་མཁྲེགས་ལྕགས་ནག་གིས་བརྡུངས་པ་
ལྟ་བུའི་སྡོང་ཤུན་དེ་ནི་གཡར་མོ་ལུང་དུ་བྱུང་བའི་དོན་མཐའ་དག་ཇི་མ་ཇི་
བཞིན་དུ་བཀོད་པའི་ཟིན་ཐོ་བདེན་པ་ཞིག་ཡིན་པའི་བསམ་བློ་མི་སྐྱེ་བའི་ངེས་
པའང་མེད། དེའི་ལོ་རྒྱུས་སྟེང་སྐྱེ་སྟོབས་ཀྱི་དཔལ་འབར་བའི་དུས་སྐབས་
ཤིག་བྱུང་ཡོད་པར་ཐེ་མི་ཚོམ་ནའང་ད་ལྟ་སྐམ་ལ་ཉེ་བའི་ཡལ་ག་འ
རེངས་པ་དང་ལོ་མ་ཆུང་ལ་ཁ་དོག་སེར་སྐྱར་མངོན་པ་དག་ལེ་ལོས་ངང་སར་
འབྲུལ་བར་བྱེད། སྡེ་བའི་ནང་གི་མི་རྣམས་ལ་ཁོམ་ལོང་ཅུང་ཙམ་བྱུང་ཚེ་
དབྱར་སྡོང་གི་འོག་ཏུ་འདུས་ནས་ཡས་ཚང་གི་ཕ་བུའི་འབྲེལ་བ་དང༌། མས་
ཚང་གི་མནའ་མའི་བཟང་ངན་སོགས་གཏམ་འཁྱར་གྱི་ཆུ་ཡན་འདི་ནས་རྒྱས་
བཞིན་ཡོད”ཅེས་ངའི་སེམས་ཁོང་དུ་རྟག་ཏུ་གནས་པའི་ཕ་ཡུལ་གྱི་སྡོང་རྒན་དེ་
དང་དེ་ལྟ་བུའི་བྱ་དངོས་མཐའ་དག་རྒྱུན་པར་ངའི་བརྩམས་ཆོས་ཀྱི་བརྗོད་བྱར་
གྱུར་དང་འགྱུར་བཞིན་ཡོད་པ་དེའི་སྟེང་ནས་སྨྲས་ན། གལ་ཏེ་ང་ཕ་ཡུལ་ལ་
དེ་ལྟ་བུའི་བརྩེ་དུང་མེད་པ་དང་། དེ་ལྟ་བུའི་གསལ་ཆ་མེད་མཁན་ཞིག་ཡིན་
ན། ངའི་སྨྱུག་རྩེ་ནས་ཐོན་པའི་སྒྲུང་གཏམ་དེ་དག་ཀློག་པ་པོ་རྣམས་དང་ཞལ་
མཇལ་བའི་གོ་སྐབས་གཏན་ནས་ཡོད་མི་སྲིད་སྙམ།
གཏམ་བརྒྱ་བཤད་པའི་མདོ་དང་འོ་བརྒྱ་དཀྲོག་པའི་མར་ལོ་ནི་ངས་རང་
གི་གསར་རྩོམ་བརྒྱུད་ལམ་འདི་ལྟ་བུའོ་ཞེས་ཚིག་ཐག་ཆོད་པ་ཞིག་སྨྲ་མི་ནུས་
ནའང་། ལོ་ངོ་བཅུ་ཕྲག་གཅིག་ལྷག་གི་རྩོམ་འབྲིའི་ཉམས་མྱོང་ལས་ངའི་ཤེས་
ཚོར་དུ་རྩོམ་པ་པོ་གང་དེ་འབྲི་བྱར་གྱུར་པའི་ཡུལ་དེ་ལ་དགའ་སྐྱོ་ཆགས་སྡང་
གང་རུང་གི་བརྩེ་དུང་ལ་འགྱུར་ལྡོག་དེ་འདྲ་ཞིག་བྱུང་བ་ཤེས་པར་བྱ་བ་དང༌
ཉམས་སུ་མྱོང་བར་བྱེད་པ། དེ་ནས་རང་ལ་འབྲེལ་འདྲིས་དང་གསལ་ཆ་ཆེ་
བའི་གཟུགས་རིས་ཤིག་གི་སྟེང་བཞག་སྟེ་བྲིས་ན་བརྩམས་ཆོས་ནང་གི་མི་དང་
དོན་ བྱ་ གང་ ཡིན་ཡང་ གསོན་ ཉམས་ ལྡན་ པ་ ཞིག་ ཏུ་ སླེབས་ཐུབ་ པར་ སྙམ་
253



ནགས་ཀློང་ཁུ་བྱུག་འདུ་གནས།
དོན་དུ་འཚོ་བའི་མ་དཔེ་ཟེར་བའང་དེ་རང་ཡིན། གནའ་དེང་དང་ཀྲུང་ཕྱིའི་
སྒྲུང་གཏམ་རྩོམ་མཁན་རྣམས་ཀྱི་བརྩམས་ཆོས་ནང་དུའང་མི་སྣའི་མ་དཔེ་དག་
རྩོམ་པ་པོ་དང་ཤིན་ ཏུ་འདྲིས་ལོབས་སུ་སོང་བའི་གཉེན་ཉེ་དག་ཡིན་པའང་
གནད་འདི་ལ་ཐུག་ཡོད་པ་རེད། དེས་ན་ང་ཚོ་སྒྲུང་གཏམ་རྩོམ་པ་ལ་འ
འདོད་པ་རྣམས་ཀྱིས་ཐོག་མར་རང་ཉིད་གནས་སའི་ཁོར་ཡུག་ནས་འཚོ་བར་
མྱོང་ཚོར་བྱ་རྒྱུ་ནི་ཤིན་ཏུ་གལ་ཆེ་བར་བསམ་མོ། །
ཚོ་
254



རྣམ་སྲས།
རེ་ལྟོས་ཁོལ་མ་དང་དེའི་རྒྱབ་ཀྱི་སྐྱོ་གདུང་འཁྱག་པོ།
བཀྲ་བྷ།
གཅིག རེ་ལྟོས་ཁོལ་མ་དང་ཁོང་གི་བརྩམས་ཆོས་ཀྱི་འཇིག་རྟེན།
བློ་མཐུན་རྣམ་སྲས་ལགས་ཀྱི་སྒྲུང་གཏམ་ལ་ཁྱད་ཆོས་དམིགས་སུ་གསལ་
བ་ཞིག་ལྡན་པ་ནི། བརྩམས་ཆོས་ཀྱི་བརྗོད་བྱ་ལ་རྒྱུན་མཐུད་རང་བཞིན་ལྡན་
ཞིང་། ཁོར་ཡུག་ལ་གཏན་འཁེལ་རང་བཞིན་ལྡན་པ་དེ་ཡིན། ཁོང་ཉིད
1982ལོ་ནས་བཟུང་གསར་རྩོམ་གྱི་ལས་ལ་ཞུགས་ཏེ། མིག་སྔའི་བར་དུ་སྒྲུང་
གཏམ་ཉི་ཤུ་ལྷག་བྲིས་ཡོད་མོད། ཐོག་མར་བྲིས་པའི་སྒྲུང་གཏམ《དགེ་མཚན་
ཟིལ་ཆར་དབབ་ཁར་བྱུང་བའི་རྣར་གཟོན་འབྲུག་སྒྲ》ཡིན་ནའང་འདྲ། རྗེས་
སུ་རིམ་གྱིས་བྲིས་པའི《མི་རབས་གསུམ་གྱི་ཕྲུག་ལཱ》དང《རང་འཐག་ཁ》《འབྲུ་
བསྐྱི་བ》《ཕ་ཡུལ》《བདག་གི་ཁུ་བོ》སོགས་ཡིན་ཡང་ཆོག བརྩམས་ཆོས་ཀྱི་
ཁོར་ཡུག་ནི་ཞིང་ལས་གཙོ་བོ་དང་ཕྱུགས་ལས་ཕལ་བ་ཡིན་པའི་རོང་མ་འབྲོག་
གི་སྡེ་བ་ཞིག་ཡིན་པ་དང་། བརྗོད་བྱ་ནི“སྡེ་བ”དེའི“སྡེ་མི”ཡོངས་ཀྱི་དཀའ་
ཆགས་ཀྱི་འཚོ་བ་དང་། བགྲེས་པོ་རྣམས་ཀྱི་མཁྲེགས་འཛིན་གྱི་
བསམ་བློ། དེ་མིན་ རྒན་ གཞོན་བར་ གྱི་བསམ་བློའི་ འགལ་ བ་ སོགས་ རེད།
ཁོང་གིས་ཆ་རྒྱུས་ངེས་ཅན་ཡོད་པ་དང་བརྩེ་དུང་ཟབ་མོ་ཡོད་པའི་ཁོར་ཡུག་
གཅིག་ལ་རྐང་བཙུགས་ཏེ། “གནས”དེ་ནས་བྱུང་བའི་
གཏམ་རྒྱུད”རྣམས་
སྒྲུང་ གཏམ་ གྱི་ རྣམ་ པ་ བརྒྱུད་ ནས་ ཀློག་ མཁན་ གྱི་ སྤྱན་ སྔར་ ཕུལ་ བ་ ན།
སྡུག་བབ་
255



ནགས་ཀློང་ཁུ་བྱུག་འདུ་གནས།
བརྩམས་ཆོས་སོ་སོའི་བར་ལ་རྒྱུན་མཐུད་ཀྱི་འབྲེལ་བ་བྱུང་བ་དང༌། བརྩམས་
ཆོས་ཀྱི་གྲངས་འབོར་ཇེ་མང་ལ་སོང་བ་དང་བསྟུན་ནས། ཀློག་མཁན་རྣམས་
ཀྱི་སེམས་ཁམས་སུ་དངོས་ཡོད་ཀྱི་གཟུགས་རིས་འཆར་བའི་རི་སྡེ་ཞིག་གི་སྣང་
བརྙན་ཡོངས་རྫོགས་གསར་བཞེངས་བྱས།
སྒྲུང་གཏམ་མང་པོ་ཞིག་ལ་ཆ་མཚོན། དེ་ལ་རྩོམ་པ་པོའི “ རང་རྣམ་
བསྲེས་ཡོད་པ་ཡིན། དེ་བས། བློ་མཐུན་རྣམ་སྲས་ལགས་ཀྱི་སྒྲུང་གཏམ་སོ་
སོའི་ཐུན་མོང་གི་ཁོར་ཡུག་སྟེ་རོང་མ་འབྲོག་གི་རི་སྡེ་དེ་ནི་ཁོང་གི་ཕ་ཡུལ་སྒོ་མེ་
སུམ་པ་མིན་ཞེས་སུ་ཞིག་གིས་བརྗོད་ཐུབ། དེ་མིན《 མི་རབས་གསུམ་གྱི་ཕྲུག་
ལུ》ནང་གི་རྒན་པ་ལྷུན་གྲུབ་དང་གསར་བུ་ཚེ་རིང༌། 《རང་འཐག་ཁ》ནང་གི་
བུ་མོ་ཚེ་དབང་དང་ཨ་ཁུ་སྦྱིན་པ་རྣམས་ནི་ཁོང་གི་སྡེ་མི། ཁོང་གི་ཕ་ཁུ་ཉེ་དུ་
རྣམས་མིན་ཞེས་ཀྱང་བརྗོད་ཐབས་མེད། རྩོམ་པ་པོས་རང་ཉིད་ལ་ཆ་རྒྱུས་
ཡོད་པའི་ ཕ་ཡུལ་ལ་རྐང་བཙུགས་ པ་དང་། བོད་ཁུལ་སྤྱི་ཚོགས་ལ་བསམ་
གཞིགས་བྱས་པའི་གྲུབ་འབྲས་ནི་བརྩམས་ཆོས་ཀྱི་བླ་སྲོག་བྱས་ཏེ་སྒྲུང་གཏམ་
གསར་རྩོམ་བྱས་པ་ན། སྒྲུང་གཏམ་ཁྲོད་ཀྱི་རོང་མ་འབྲོག་གི་ རི་སྡེ་དེ་ནི་
གངས་ལྗོངས་ཀྱི་བསྡུས་གཟུགས་སུ་གྱུར་པ་དང༌། མི་སྣ་རྣམས་ཀྱི་བདེ་སྡུག་
ལས་བོད་མིའི་ལས་དབང་དང་འདོད་མོས་མཚོན་ཐུབ་པར་གྱུར། ལྷག་པར་
ཁོང་གིས་མི་རིགས་ཡོངས་ཀྱི་གནས་བབ་ལ་ངོས་ཟིན་ཟབ་མོ་བྱུང་བ་རྨང་གཞི་
བྱས་ཏེ། རི་སྡེ་ཕྲ་མོ་དེར་ལྷག་བསམ་ཟོལ་མེད་ཀྱིས་དགག་རྒྱག་དང་སུན་
འབྱིན་བྱས་པ་ན། ཕ་ཡུལ་ལ་སེམས་ཁྲལ་བྱེད་པའི་འདུ་ཤེས་དེ་མི་རིགས་
ཡོངས་ལ་སེམས་ཁྲལ་བྱེད་པའི་འདུ་ཤེས་སུ་གྱུར།
མདོར་ན། རྣམ་སྲས་ལགས་ཀྱི་སྒྲུང་གཏམ་ཡོངས་ལ་མི་རིགས་སེམས་
ཁྲལ་འདུ་ཤེས་ཀྱིས་ཁྱབ་ཡོད་པ་དང་། སེམས་ཁྲལ་འདུ་ཤེས་དེ་ནི་མི་རིགས་
ཀྱི་དར་རྒྱས་ལ་རེ་ལྟོས་དྲག་པོ་བྱས་པ་ལས་བྱུང་ལ། དགག་རྒྱག་དང་སུན་
256



རྣམ་སྲས།
འབྱིན་བྱས་པའང་རང་སེམས་ཀྱི་རེ་ལྟོས་ཆེན་པོ་དེ་མངོན་འགྱུར་བྱེད་ཆེད་ཡིན།
གཉིས། རི་སྡེ་ཕྲ་མོའི་གནས་བབ་དང་སྐྱོ་གདུང་གི་སེམས་པ་འཁྱག་པོ།
དཔེ་མཚོན་ཁོར་ཡུག་ཁྲོད་ཀྱི་དཔེ་མཚོན་རང་གཤིས་གསར་བཞེངས་བྱེད་
པ་ནི་མཐའ་དཔྱོད་དངོས་སྲིད་རིང་ལུགས་རྩོམ་རིག་གི་གཞི་རྩའི་ཁྱད་ཆོས་ཤིག་
ཡིན་ལ། གལ་སྲིད་དུས་རབས་ཀྱི་རྟགས་མཚན་གསལ་བའི་དཔེ་མཚོན་མི་
སྣའི་སྣང་བརྙན་གསར་བཞེངས་བྱེད་ན། ཐོག་མར་དུས་རབས་ཀྱི་རྣམ་པ་
མཚོན་ཐུབ་པ་དང༌། མི་སྣའི་རང་གཤིས་ལ་ཤུགས་རྐྱེན་ཐེབས་སྲིད་པའི་དཔེ།
མཚོན་འཁོར་ཡུག་བློ་བཀོད་བྱེད་དགོས། བློ་མཐུན་རྣམ་སྲས་ལགས་ནི་སྔ་
མོར་དཔེ་མཚོན་ཁོར་ཡུག་ཞིབ་འབྲི་བྱེད་པའི་གལ་ཆེན་རང་བཞིན་རྟོགས་པའི་
རྩོམ་པ་པོ་ཞིག་ཡིན་ལ། ཁོས་སྔ་མོ་ནས་མི་རིགས་ཀྱི་ཡུལ་སྲོལ་གོམས་འདྲིས།
རིག་གནས་རང་གཤིས་སོགས་ལ་ཞིབ་འཇུག་གང་ལེགས་བྱས་པ་དང་། ཁྱད་
པར་ དུ་ བོད་ཀྱི་ སྤྱི་ཚོགས་ གནས་ བབ་
ས་ བབ་ལ་ བསམ་གཞིག་ ཡང་ ཡང་ བྱས་ པ་ ན།
བོད་ཁུལ་སྤྱི་ཚོགས་ཀྱི་དཔེ་མཚོན་རང་བཞིན་ལྡན་པའི་ཁྱད་ཆོས་ནི་རྗེས་ལུས་
ཡིན་པ་རྟོགས། ཁོང་གི་བསམ་གཞིག་གྲུབ་འབྲས་དེ་སྒྲུང་གཏམ་ཡོངས་ཀྱི
མགོ་མཇུག་བར་གསུམ་ལ་ཁྱབ་ཡོད་པ་མ་ཟད། སྐབས་རེར་བརྩམས་ཆོས་
ཁྲོད་དུ་མངོན་གསལ་དུ་བརྗོད་འདུག དཔེར་ན། 《རང་འཐག་ཁ 》ནང་དུ།
“ རྒྱལ་རབས་ཁྲག་ཁྲིག་གཅིག་གཏོར་གཅིག་འཛུགས་ཀྱི་ཆོ་ག་དུས་ རབས་ཉི་
ཤུའི་དཀྱིལ་བར་བསྟར་བའི་དུས་ཡུན་ རིང་མོའི་ནང་སྲིད་ལུགས་དང་ཆོས་་་
ལུགས། ཁྲིམས་ལུགས་སོགས་ལ་འགྱུར་ལྡོག་ཆེན་པོ་རབ་དང་རིམ་པར་བྱུང་
མོད། འོན་ཀྱང་གྲམ་པ་འདིར་བགྲོད་ལམ་འཁྱོག་པོ་ཞིག་བཏོད་ཡོད་པ་ཙམ་
མ་གཏོགས། འགྱུར་ལྡོག་ཆེན་པོ་གཞན་ཅི་ཡང་བྱུང་མེད།”ཅེས་བརྗོད་ཡོད་
ལ། སྒྲུང་གཏམ་སྤྱི་ལ་མཚོན་ན། རྩོམ་པ་པོས་རང་གི་བརྩེ་དུང་ཟོལ་མེད་དེ་
གནོན་ཐབས་བྲལ་ཏེ། སྐབས་རེར་རྩོམ་མཁན་གྱི་ལྟ་བ་དེ་གསལ་རྗེན་དུ་
257



ནགས་ཀློང་ཁུ་བྱུག་འདུ་གནས།
བརྗོད་ན། མི་རིགས་སེམས་ཁྲལ་འདུ་ཤེས་མཚོན་པའི་བརྩམས་ཆོས་ལ་
མཚོན་ན། གསེར་དངུལ་གྱི་རྒྱན་ཆ་ལ་ནོར་བུ་ཕྲ་བཏབ་པ་ལྟ་བུའི་ནུས་པ་
འདོན་ཐུབ་པ་འདྲ།
རྩོམ་པ་པོས་ཁོར་ཡུག་འབྲི་ཞིབ་བརྒྱུད་ནས་དུས་རབས་ཀྱི་རྣམ་པ་མཚོན་
པ་དང་། ཁོར་ཡུག་གིས་མི་རྣམས་ཀྱི་རང་གཤིས་ལ་ཐེབས་པའི་ཤུགས་རྐྱེན་
དངོས་པོའི་ཁོར་ཡུག་དང་མི་སྣའི་སྤྱི་ཚོགས་འབྲེལ་བ་ཞིབ་འབྲི་བྱེད་པ་བཅས་ལ་
མཐོང་ཆེན་གཙིགས་འཛིན་བྱས་པ་བརྒྱུད་ནས། ཁོར་ཡུག་ཞིབ་འབྲི་བྱེད་པ་
དང་མི་སྣའི་བརྙན་གསར་བཞེངས་བྱེད་པ་གཉིས་དམ་པོར་སྦྲེལ་འདུག
《མི་རབས་གསུམ་གྱི་ཕྲུག་ལ》ལ་ཆ་མཚོན་ན། གཙོ་བོ་དཔེ་མཚོན་ཁོར་
ཡུག་གསུམ་ཞིབ་འབྲི་བྱས་ཡོད་དེ། གཅིག་ནི་རྒན་པོ་ལྷུན་གྲུབ་ཚང་གི་ཞིང་ཁ་
དང༌། གཉིས་ནི་ཁོ་ཚང་གི་གཞིས་ཁྱིམ། གསུམ་པ་ནི་སྡེ་བའི་ནང་འཁོར་
ཡིན། དཔེ་མཚོན་འཁོར་ཡུག་འདི་གསུམ་ག་བརྒྱུད་ནས། རོང་མ་འབྲོག་གི་
སྡེ་བ་དེར་སྟོབས་འབྱོར་ཞན་པ་དང༌། ཐོན་སྐྱེད་བྱེད་སྟངས་རྗེས་ལུས་ཡིན་པ།
འཚོ་བའི་ཆ་རྐྱེན་ལེགས་གྲས་མིན་པ། དེ་མིན་འཚོ་བའི་མོས་པ་དངོས་ཡོད་སྤྱི་
ཚོགས་དང་མི་མཐུན་པ་ངོ་སྤྲོད་བྱས་པ་མ་ཟད། མི་རབས་གསུམ་གྱི་ཕྲུག་ལཱ་
དེ་འབྲེལ་ཐག་བྱས་ཏེ། མི་རབས་གཉིས་ཀྱི་རིན་ཐང་ལྟ་བའི་འགལ་བ་བརྒྱུད་
ནས། དཔེ་མཚོན་མི་སྣ་ལྷུན་གྲུབ་ཀྱི་རྙིང་བ་མཆོག་འཛིན་དང་གསར་བ་སྔོན་
འགོག རིན་ཐང་མེད་པ་དང་དངོས་ཡོད་སྤྱི་ཚོགས་ཀྱི་འཕེལ་ཕྱོགས་དང་མི་
མཐུན་པའི་ཁོག་དཔུང་ལ་རྒྱ་བརྩོན་ལེན་བྱེད་པར་སྤྲོ་བའི་བསམ་བློ་དེ་ལ་དགག་
རྒྱག་བྱས་ནས། དཔེ་མཚོན་ཁོར་ཡུག་དང་དཔེ་མཚོན་མི་སྣ་གཉིས་ཀ་མཐུན་
སྦྱོར་ལེགས་པོ་བྱས།
《རང་འཐག་ཁ》ལ་ཆ་མཚོན་ན། དཔེ་མཚོན་ཁོར་ཡུག་ནི་རང་འཐག་
ལམ་དང་རང་འཐག་ཁ་གཉིས་ འཁོར་ཡུག་དེ་གཉིས་རི་རབ་
པ་ལས་མེད་ལ།
258



རྣམ་སྲས།
དབུས་ཀྱི་གཅོང་རོང་མཐིལ་ན་ཡོད་པས། ཕྱི་རོལ་ཡུལ་ལ་འབྲེལ་འདྲིས་བྱེད་
པའི་གོ་སྐབས་ཆེན་པོ་མ་ལྡན་ཏེ། བུ་མོ་ཚེ་དབང་ལྷ་མོའི “ན་ཚོད་ཀྱི་རྡོག་
འགྲོས་མི་ཚེའི་བཤུལ་ལམ་གྱི་སྣེ་གར་སྤོས་ཡོད་མོད། འོན་ཀྱང་རང་ཉིད་་
འདས་ཟིན་པའི་ལམ་ནས་ཇི་ལྟར་འོངས་པ་དང་། ཕྱིན་ཆད་ཀྱི་ལམ་དེ་གང་
དུ་ཡོད་པ་དང་དེར་ཇི་ལྟར་འགྲོ་བ་སོགས་གཏན་ནས་བསམ་གི་མེད”པ་དང༌།
བགྲེས་པོ་སོ་མེད་ཅིག་དང་འདྲ་བའི་རང་འཐག་དེ་ལ་རེ་བ་ལས་དེང་རབས་ཀྱི་
འཕྲུལ་ཆས་རང་འཐག་དེ་དང་ལེན་བྱེད་མི་ཐུབ། དེ་མིན་ཆུ་རྐོ་བརྐོ་དུས་ས་
བདག་ཀླུ་རིགས་ལ་འཇིགས་པ། བྲག་ལས་ལྷུང་དུས་རྐང་བ་ཆག་ན་དུས་ལྟར་
སྨན་ཁང་དུ་མི་འགྲོ་བར་བཅའ་བ་རིམ་གྲོ་སྒྲུབ་པ་རེད། སྒྲུང་འདི་ལས་ཀྱང་
དཔེ་མཚོན་ཁོར་ཡུག་གི་དཔེ་མཚོན་མི་སྣའི་སྣང་བརྙན་གསར་བཞེངས་ཐབས་
ལམ་བརྒྱུད་ནས་རྗེས་ལུས་ལ་སུན་འབྱིན་བྱས།
གཞན《བདག་གི་ཁུ་བོ》དང《 འབྲལ་ཁའི་བརྩེ་དུངས》《ཕ་ཡུལ》སོགས་
ལས་དགག་རྒྱག་སུན་འབྱིན་གྱི་མདའ་མོ་འཕེན་སའི་རྗེས་ལུས་ཀྱི་འབེན་ནི་ཁ་ཁ་
སོ་སོ་ཡིན་རུང༌། གསར་རྩོམ་གྱི་ལག་ཇུས་ནི་གོང་དང་མཚུངས། རྩོམ་པ་
པོས་མཐའ་དཔྱོད་དངོས་སྲིད་རིང་ལུགས་ཀྱི་གསར་རྩོམ་ཐབས་ཇུས་བེད་སྤྱད་
དེ། སྤྱི་ཚོགས་འཕེལ་རྒྱས་ཀྱི་འགལ་རྐྱེན་ལ་སུན་འབྱིན་དགག་རྒྱག་བྱེད་པ་ནི་
ན་ཟུག་མེད་པར་གཅོང་སྐད་བཏོན་པ་གཏན་ནས་མིན། དེ་ནི་མི་རིགས་
སེམས་ཁྲལ་འདུ་ཤེས་དྲག་པོ་གནོན་ཐབས་བྲལ་ཏེ། སྒྲུང་གཏམ་གསར་རྩོམ་
བྱེད་ པའི་ གོ་ རིམ་ ལ་ བརྟེན་ནས “ རང༌ སེམས་ རང་ གསོ་ལེན་ པའི” ཞོར་དུ་
རང་གི་རིགས་ལ་མདུན་ལམ་གསར་བ་རེ་བསྟན་པ་རེད། སྒྲུང་གཏམ་འདི་
རིགས་གསར་རྩོམ་བྱེད་པའི་རྩོམ་པ་པོ་ལ་མཚོན་ན། གསར་རྩོམ་བྱེད་པའི་གོ་
རིམ་ནི་རང་གི་བརྩེ་དུང་ལ་མནར་གཅོད་བྱེད་པའི་གོ་རིམ་ཞིག་ཡིན།
མདོར་ན། རྣམ་སྲས་ལགས་ཀྱི་སྒྲུང་གཏམ་ལས་རྩོམ་པ་པོའི་མི་རིགས་
259



ནགས་ཀློང་ཁུ་བྱུག་འདུ་གནས།
སེམས་ཁྲལ་འདུ་ཤེས་དྲག་པོ་ཞིག་ཚོར་ཡོང་ལ། དེ་ནི་ཕྱོགས་གཅིག་ནས་མི་
རིགས་ཀྱི་འོད་སྟོང་འབར་བའི་མདུན་ལམ་ལ་རེ་ལྟོས་བྱས་པ་དང་། ཕྱོགས་
གཞན་ཞིག་ནས་སྤྱི་ཚོགས་གནས་བབ་ཀྱིས
བབ་ཀྱིས་རེ་ལྟོས་ཁོལ་མ་དེ་ལ་ཕོག་ཐུག་བཏང་
འཐོམ་སྦྲིད་ཀྱི “ རི་སྡེ” དེ་གཉིད་ལས་དཀྲོག་ཆེད། རང་གི་ལྷག་
སེམས་དང་ཕུགས་འདུན་རྩོམ་རིག་ལ་བཅོལ་བ་དང་། གསར་རྩོམ་གྱི་བརྩེ་
དུང༌ མནར་གཅོད་ཁྲོད་དུ“ སྡེ་མི”རྣམས་གཉིད་ལས་དཀྲོག་པའི་ཀི་རིང་རེ་
བཏབ་པ་རེད།
གསུམ། རི་སྡེ་ཕྲ་མོའི་ལྟས་བཟང་དང་ཁོང་གི་ཡིད་སེམས་ཀྱི་དྲོད་ཁོལ།
མཐའ་ དཔྱོད་ དངོས་ སྲིད་ རིང་ ལུགས་ ཀྱི་ བརྩམས་ ཆོས་ ཤིག་ ཡིན་ ན།
དངོས་ཡོད་ ཐམས་ ཅད་ལ་དགག་རྒྱག་སུན་འབྱིན་བྱེད་དགོས་པའི་ངེས་པ་་
གཏན་ནས་མེད། དགག་རྒྱག་སུན་འབྱིན་བྱེད་པ་ནི་སྒྱུ་རྩལ་གྱི་དགོས་མཁོ་
ཞིག་ཡིན་པ་དང་། དངོས་ཡོད་སྤྱི་ཚོགས་ལ་བགྲོད་ལམ་གསར་བ་སྟོན་པ་ནི་
མཐར་ཐུག་གི་དམིགས་ཡུལ་ཡིན། ཀློག་མཁན་རྣམས་ཀྱིས་སྤྱི་ཚོགས་གནས་
བབ་ངོས་ཟིན་ཡང་དགག་བྱུང་བའི་རྨང་གཞིའི་སྟེང་དུ་ཁོ་ཚོ་ལ་འོས་མཐུན་
ལུགས་མཐུན་གྱི་བགྲོད་ལམ་ཞིག་སྟོན་པར་བྱེད་ཆེད། བརྩམས་ཆོས་དེ་
རིགས་ཁྲོད་དུ་བསྟོད་བསྔགས་བྱེད་པའི་ཆ་རེ་ཡོད་པ་ཡིན་ལ། རྣམ་སྲས་་
ལགས་ཀྱི་སྒྲུང་གཏམ་ཕལ་མོ་ཆེ་ལའང་ཁྱད་ཆོས་དེ་ལས་མ་འདས།
《མི་རབས་གསུམ་གྱི་ཕྲུག་ལཱ 》ནང་གི་གཞོན་ནུ་ཚེ་རིང་བཟའ་ཟླ་གཉིས་ལ་
འཕྱོར་གོས་ཙམ་ལ་བརྟེན་ནས་ཁོག་དཔུང་ལ་རྒྱ་བརྩོན་ལེན་བྱེད་པའི་འདུ་ཤེས་
མེད་པ་དང༌། མེས་པོའི་གཅེས་ནོར་ཏེ་ལྷ་སའི་ཆུ་ཕྲུག་ལ་རྩིས་མཐོང་ཆུང་བ་
དེ་ནི་སྤྱི་ཚོགས་འཕེལ་རྒྱས་དང་མཐུན་པའི་དེང་རབས་འདུ་ཤེས་ཤིག་ཡིན་ལ།
རྩོམ་པ་པོས་ཕུགས་རེ་བཅོལ་ས་དང་བསྟོད་བསྔགས་བྱེད་སའང་ཡིན།
《 རང་འ ཐག་ཁ》ནང་དུ། དེང་རབས་ཀྱི་འཕྲུལ་ཆས་རང་འཐག་དེ་ལ་
26O



རྣམ་སྲས།
མི་རྣམས་ཀྱི་ལྟ་བ་ཡང་དག་ཅིག་བཟུང་མེད་མོད། གང་ལྟར་སྔར་མེད་ཀྱི་
འཕྲུལ་ཆས་དེ་སྒོ་འགྲམ་ལ་སླེབས་པ་དང་བསྟུན་ནས། ཆུ་འཁོར་རང་འཐག་
དེའི་ཚེ་ཐག་ཇེ་ཐུང་ལ་སོང༌། འདི་ནི་ཚན་རིག་དར་བའི་མཚོན་རྟགས་དང་།
ཐོན་སྐྱེད་ཡོ་བྱད་ལ་གསར་བརྗེ་འབྱུང་བའི་སྔ་ལྟས་ཡིན་པས། “རི་སྡེ་ཕྲ་མོ”
དེའི་ལྟས་བཟང་ཞིག་རེད་ཅེས་བརྗོད་ཆོག རྣམ་སྲས་ལགས་ཀྱི་བརྩམས་ཆོས་
ཁྲོད་དུ་གཞོན་ནུ་དང་བྱིས་པ་རྣམས་ལ་རེ་བ་ཆེན་པོ་བཅངས་ཡོད་ལ། ཁྱད་
ཆོས་ དེ《ཕ་ཡུལ》ནང་དུ་ལྷག་པར་གསལ་ལྷང་ལྷང་དུ་མཚོན་ཡོད། སྒྲུང་
གཏམ་དུ་བྱིས་པ་རྣམས་བདེ་ཐང་ངང་འཚར་ལོངས་བྱུང་བ་དང་སྡེ་བའི་མཐའ་
ན་སློབ་གྲྭ་ཞིག་ཡོད་པ། དེ་མིན་བྱིས་པ་དང་གཞོན་ནུ་རྣམས་ཀྱིས“ང”ལ་རི་
མོར་བལྟས་ནས་ཡི་གེ་སློབ་པའི་དཔེ་ཆ་ཉོ་བའི་རེ་བ་བཏོན་པ་སོགས་ནི་མི་
རིགས་ལ་དཔལ་ཡོན་གསར་བ་དར་བའི་ལྟས་བཟང་རེད།
གོང་གི་ལྟས་བཟང་དེ་རྣམས་དང༌། དེ་མིན་སྒྲུང་གཏམ་གཞན་ལས་
བསྟོད་བསྔགས་བྱས་པའི་ཆ་དེ་དག་ནི་བོད་རིགས་ཞུགས་འོས་པའི་བགྲོད་ལམ་
གསར་བ་ཡིན་ལ། རྩོམ་པ་པོའི་སེམས་ཀྱི་དྲོད་ཁོལ་ཡང་རེད།
261



ནགས་ཀློང་ཁུ་བྱུག་འདུ་གནས།
སྒྲུང་གཏམ《འབྲལ་ཁའི་བརྩེ་སེམས》མཚམས་སྦྱོར་བ།
གུ་རུ་དོན་གྲུབ།
སྐུ་ཞབས་རྣམ་སྲས་ལགས་ཀྱིས་ཉེ་བའི་ལོ་ཤས་ཀྱི་རིང་ལ་སྒྲུང་གཏམ་
གསར་རྩོམ་གྱི་ཕྱོགས་ལ་གྲུབ་ འབྲས་ མི་ཉུང་ བ་ ཞིག་ བླངས། སྒྲུང་ གཏམ་
《འབྲལ་ཁའི་བརྩེ་སེམས》ཞེས་པ་ཡང་ཁྱད་དུ་འཕགས་པ་ཞིག་རེད་དེ།
གཅིག བརྗོད་བྱ་གཙོ་བོ་དང་བསམ་བློའི་ནང་དོན།
སྒྲུང་གཏམ་འདི་ནི་ཝང་ཀྲན་ཀྲང་མཚོ་བོད་གཞུང་ལམ་དང་ཁ་འབྲལ་
ཁའི་ནངས་མོ་ཞིག་ཡིན་ལ། མཇུག་མཐར་རི་སྒང་དེར་འགོས་པ་ཞིབ་འབྲི་
བྱས་པ་བརྒྱུད་ནས། ལམ་བར་དུ་མདང་དགོང་གི་སྤྲོ་སྐྱེལ་དགོང་ཚོགས་ཀྱི་
རྣམ་པ་ཕྱིར་དྲན་དང་། རི་སྒང་དེར་ཐོན་རྗེས་ས་དེར་དམག་སྡོད་ས་ཚིགས་
འཛུགས་སྐྲུན་བྱེད་པའི་གོ་རིམ་ལ་ཕྱིར་དྲན་བྱས་པ། ས་དེའི་གའི་བོད་རིགས་
མང་ཚོགས་ཀྱི་འབྲོག་ཁྱིམ་ཞིག་དང་འབྲེལ་འདྲིས་ཟབ་མོ་ཆགས་པའི་གནས་
ཚུལ་སོགས་ཞིབ་ཏུ་བྲིས་ཡོད། བརྩམས་ཆོས་ནང་ས་ཚིགས་ཆུང་བ་འཛུགས་
སྐྲུན་དང་མི་སྣ་འགའི་འབྲེལ་བ་བསྡུས་འབྲི་བྱས་ཏེ་ལེ་དབར་སྟོང་ཕྲག་གི་མཚོ་
བོད་གཞུང་ལམ་ནི་མི་རིགས་མཐུན་སྒྲིལ་དང་དམངས་དམག་མཛའ་བརྩེ་ཡི་སྐ་
རགས་ལྟ་བུ་དང་། འདྲ་མཉམ་དང་མཐུན་སྒྲིལ། ཕན་ཚུན་རོགས་རམ་
སོགས་སྲ་བརྟན་དང་འཕེལ་རྒྱས་ཡོང་བ་བྱ་རྒྱུ་ནི་སྤྱི་ཚོགས་རིང་ལུགས་ཀྱི་མི་
རིགས་སོ་སོའི་འབྲེལ་བ་བླ་ལྷག་ཏུ་མཚོན་པའི་དར་སྐུད་ལྟ་བུ་དང་མཚོ་བོད་
262



རྣམ་སྲས།
ཕལ་
ལ་བ་ནས་ཕལ་བ་མ་
མཐོ་སྒང་གི་སྤྱི་ཚོགས་རིང་ལུགས་ཀྱི“དཔལ་ཡོན་གཉིས”འཛུགས་སྐྲུན་བྱེད་
པའི་ཐབས་ལམ་ཕུན་སུམ་ཚོགས་པ་ཞིག་ཡིན་པ་མཚོན་པར་བྱས་ཡོད།
བརྩམས་ཆོས་ཀྱི་རྒྱུ་ཆ་སྤྱི་ཚོགས་ཀྱི་ལོ་རྒྱུས་དངོས་དང་མཐུན་ལ་ཞིབ་འབྲི་
བྱས་པ་དངོས་སྣང་དང་བབ་ཆགས་ཡིན་པ་མ་ཟད། “དངོས་བཟང་མཛེས།”
གསུམ་གྱི་སྒྱུ་རྩལ་ཆེས་འབུར་དུ་ཐོན།
བརྩམས་ཆོས་ནང་ཆུང་བ་ནས་ཆེ་བ་དང་།
མ་ཡིན་
པ་མཐོང་ཐུབ་ལ། བབ་ཆགས་ཀྱི་འཚོ་བའི་ནང་དུ་གཏིང་ཟབ་པའི་གནས་
ལུགས་མི་མངོན་པར་སྦས་ཏེ་མི་རིགས་ས་ཁུལ་གྱི་འཕེལ་རྒྱས་དང་འབྱོར་ཕྱུག་ནི་
རིགས་སོ་སོའི་མི་དམངས་ཀྱི་མཐུན་སྒྲིལ་རོགས་སྐྱོར་དང་མི་རིགས་སྤུན་ཟླའི་
བར་གྱི་འབྲེལ་བར་ཆུ་དང་ཉ་མོ་བཞིན་འདྲེས་ཡོད་ལ། ཡུན་རིང་གི་ངལ་རྩོལ་
མཉམ་འབྲེལ་གྱི་གོ་རིམ་ཁྲོད་ཆགས་པའི་སྲ་བརྟན་གྱི་འབྲེལ་བ་འདི་ནི་སྤྱི་ཚོགས་
རིང་ལུགས་དུས་རབས་ཀྱི་སྙིང་སྟོབས་མཚོན་རྟགས་ཤིག་ཡིན་པའང་གསལ་
བོར་བསྟན་ཡོད། ང་ཚོས་མུ་མཐུད་དུ་དཀའ་སྤྱད་ཧུར་བརྩོན་སྒོས་སྔར་ལས་
མཛེས་པའི་མདུན་སྐྱོད་ཀྱི་ལམ་ཆེན་སྟེང་བགྲོད་དགོས་ན་ངེས་པར་དུ་སྲོལ་རྒྱུན་
བཟང་པོ་གཅེས་འཛིན་བྱེད་དགོས། སྒྲུང་གཏམ་གྱི་མི་སྣ་གཙོ་བོའི་སྟེང་གི་
བབ་ཆགས་དང་དྲང་བདེན་འབུར་དུ་ཐོན་ཡོད་པས། མཐོ་སྒང་དུ་རྐང་ཟུག་
སྟེ་དཀའ་ངལ་གཟི་བརྗིད་དུ་ བརྩི་བའི་མི་ཚེའི་རྣམ་འགྱུར་ལས་མེས་རྒྱལ་གྱི་
དགོས་མཁོ་དང་མི་དམངས་ཀྱི་ཁེ་ཕན་ནི་རང་ཉིད་ཀྱི་བླ་མེད་འཚོལ་སྙེག་བྱེད་
ཡུལ་ཡིན་པ་མཚོན་པར་བྱས་ཡོད། ཁོ་ཐབས་ཆག་གི་མཐོ་སྒང་དུ་རྐང་ཟུག་པ་
མ་ཟད། མི་དམངས་མང་ཚོགས་ཁྲོད་དང་སྲ་ཞིང་བརྟན་པའི་སྒོ་ནས་མེས་
རྒྱལ་འཛུགས་སྐྲུན་གྱི་བྱ་བཞག་ཁྲོད་དུའང་རྐང་ཚུགས་ཡོད། དེ་ནི་ལེ་དབར་
སྟོང་གི་མཚོ་བོད་གཞུང་ལམ་སྟེང་གསོ་སྐྱོང་བྱས་པའི་བླ་མེད་ཀྱི་བསམ་བློའི་རྒྱུ་
ནོར་ཡིན། གནའ་མི་ཚོས་བཤད་པ་ལྟར“རིན་ཆེན་རྒྱན་གྱིས་སྤྲོས་ཏེ་རང་གི་
263



，'
ནགས་ཀློང་ཁུ་བྱུག་འདུ་གནས།
གནས་མལ་བསྙེག་པ་ལས། ། རྐང་བའི་ས་ལ་རུས་པའི་སྟེང་ནས་ལན་གཅིག་
དགའ་བས་མཆོག ”ཞེས་པ་ཅི་འདྲའི་ལེགས་བཤད་ཕུལ་དུ་བྱུང་བ་ཞིག་
རེད་ཨང་། ཝང་ཀྲན་ཀྲང་གི་གཤིས་སྤྱོད་འདི་ནི་མི་རིགས་ཀྱི་སྙིང་སྟོབས་དང་
ལོ་རྒྱུས་གསར་བའི་ཆ་རྐྱེན་འོག་ཏུ་བཙོ་སྦྱང་བྱས་པ་ཞིག་ཡིན་པས། དེ་ནི་ང་
ཚོས་མི་མཐུད་དུ་རྒྱུན་འཛིན་དང་དར་སྤེལ་བྱེད་འོས་པའི་མཚོ་བོད་སྙིང་སྟོབས་
ཤིག་རེད།
གཉིས། སྒྱུ་རྩལ་གྱི་འབྲས་བུའི་ཐད།
1. སྒྲིག་གཞི་དོད་པོ་ཡིན་ཞིང་བརྩམས་ཆོས་ཧྲིལ་བོར་གོ་རིམ་ལྡོག་་་་
བརྗོད་ཀྱི་ཐབས་སྤྱད་དེ། མི་སྣ་གཙོ་བོས་འབྲལ་ཁའི་ཕྱིར་དྲན་ལས་འདས་
ཟིན་ལ་ཕྱིར་བསྙེགས་བྱས་ཡོད། དེ་ནི་སྤྱིར་བཏང་གི་གོ་རིམ་ལྡོག་འབྲི་ཞིག་
མིན་པར་མི་སྣ་གཙོ་བོ་དམག་སྡོད་ས་ཚིགས་དང་འབྲལ་ཁར་རི་སྒང་དུ་འགོས་
པ་དངོས་ཡོད་ཁུངས་སྣེ་བྱས་ཏེ་གསབ་བརྗོད་ཀྱི་ཐབས་གཉིས་སྤྱད་ནས་ཕྱིར་
དྲན་བྱས། ལོ་རྒྱུས་དང་ནང་དོན་གྱི་ཁུངས་སྣེ་བསྣོལ་བ་དེས་གཏམ་རྒྱུད་ཀྱི་
བར་བརྒལ་ཆེན་པོ་རང་བྱུང་དང་རགས་བསྡུས་ཀྱིས་བརྐྱངས་ཡོད། གསབ་
བརྗོད་དང་པོའི་ནང་དུ་ཐོག་མར་ཉེ་ལམ་འདས་ཟིན་པའི་མདང་དགོང་གི་སྤྲོ་
སྐྱེལ་དགོང་ཚོགས་ཀྱི་རྣམ་པ་ཕྱིར་དྲན་དང༌། འགོ་འཛིན་པའི་གཏམ་བཤད་
ཀྱི་རྣམ་པ་སྤྱད་དེ་གཙོ་དོན་བརྗོད་པ། མི་སྣ་གཙོ་བོའི་འབྲལ་ཁའི་བརྩེ་སེམས་
ཀྱི་རང་བཞིན་ཐད་ཀར་རྗེན་པར་བཏོན་ཡོད། བར་བཅུག་གཉིས་པའི་ནང་
དུ་ཁོ་རི་སྒང་དུ་འགོས་རྗེས་མིག་མདུན་གྱི་ཁོར་ཡུག་དང་བསྟུན་ནས་དུང་སེམས་
སྐྱེས་པ་དང༌། ཁོས་ལོ་བཅུ་ཕྲག་འགའི་རིང་ཧུར་བརྩོན་གྱིས་དམག་སྡོད་ས་
ཚིགས་ཀྱི་འཛུགས་སྐྲུན་ལ་མཐོང་ཆེན་བྱས་པ་ཕྱིར་དྲན་བྱས་ཏེ། ཅུང་ཐུན་
མོང་གི་རྣམ་པས་གསོན་ཉམས་ལྡན་པའི་ངང་འབྲལ་ཁའི་བརྩེ་སེམས་ཀྱི་བརྗོད་
དོན་གསལ་བོར་མངོན་ཡོད། འདི་ནི་བརྩམས་ཆོས་ཀྱི་རིང་ཐུང་དང་ཤོང་
264



རྣམ་སྲས།
ཚད་སྟེང་གི་ཆ་ཤས་གཙོ་བོ་ཡིན། དུམ་མཚམས་དང་པོར་འགལ་རྫས་ཀྱིས་
རང་ཉིད་ཀྱི་བརླར་རྨས་སྐྱོན་བྱུང་རྗེས་ཨ་ཁུ་ལུང་རྟོགས་ཚང་གི་ཁྱིམ་དུ་ནད་
གསོས་པའི་གནས་ཚུལ་ཅུང་ཞིབ་འབྲི་བྱས་ཡོད། དུམ་མཚམས་གཉིས་པར་
ཁོས་འབྲོག་པ་མང་ཚོགས་ཀྱི་ཁེ་ཕན་ཆེད་དུ་ཐབས་ཇི་ལྟར་བཀོལ་ཏེ་ཁུ་ནུ་སློབ་
ཆུང་འཛུགས་སྐྲུན་བྱས་པའི་བརྒྱུད་རིམ་གྱི་གནས་ཚུལ་རགས་ཙམ་བྲིས་ཡོད།
དེ་ལས། བརྩམས་ཆོས་ཀྱི་སྒྲིག་གཞི་དོད་ཅིང་བཀོད་སྒྲིག་འོས་འཚམ། སྒྱུ་
རྩལ་གྱི་ཁྱད་ཆོས་ཐུན་མོང་མ་ཡིན་པ་མཚོན་ཡོད།
2. ཞིབ་འབྲི་བྱས་པ་ཞིབ་ཅིང་དོན་དངོས་ཡིན་པ། བརྩམས་ཆོས་ལས་
མི་སྣ་གཙོ་བོ་ནངས་མོ་དེར་རི་སྒང་དུ་འགོས་པ་ཞིབ་འབྲི་བྱས་པ་དེས་འདི་ནི་མི་
སྣའི་གོམས་སྲོལ་རྙིང་བ་ཞིག་ཡིན་པ་མ་ཟད། ནམ་ཡང་བརྗེད་དཀའ་ཞིང་
དོན་སྙིང་ལྡན་པའི་ཐེངས་ཤིག་ཡིན་པ་མཚོན་ཡོད། ནམ་རྒྱུན་དང་བསྡུར་ན་
སོང་བ་དལ་ཞིང་བསམ་བློ་སྣ་ཚོགས་གཏོང་བ་དང་། རི་འདབས་ཀྱི་དམག་
སྡོད་ས་ཚིགས་ཀྱི་རྣམ་པ་ཧྲིལ་བོར་བལྟས་པ་དེ་འདྲའི་ཞིབ་ཅིང་ཕྲ་བས་ཁོའི་
བརྩེ་སེམས་ཀྱིས་ཁེངས་པའི་སེམས་པ་རང་དབང་མེད་པར་ལྷོག་ལྷོག་གདུས་པ་
སོགས་ཧ་ཅང་ཞིབ་ཕྲ་སྒོ་ནས་བྲིས་ཡོད། ཁོར་ཡུག་དང་བརྩེ་སེམས་འདྲེས་པ་
དང་། མིག་གིས་མཐོང་བ་དང་སེམས་ཀྱི་འཆར་སྣང་གཞི་གཅིག་ཏུ་འདྲེས་པ།
དངོས་ཡོད་དང་འདས་ཟིན་པའི་འབྲེལ་བས་བརྩམས་ཆོས་ཧྲིལ་བོ་བཀྲལ་བ་ཧ་
ཅང་རང་བྱུང་ཡིན། བརྩེ་སེམས་ལས་བྱ་བ་དྲན་པ་དང༌། ཁོར་ཡུག་གིས་
བརྩེ་དུང་བསྐྱེད་པ། བརྩེ་དུང་ཡུལ་ལྗོངས་དང་འདྲེས་པ་སོགས་ཀྱི་ལྟ་
གཟིགས་གོམས་སྲོལ་མི་སྣའི་སེམས་ཁམས་དང་མཐུན་ཞིང་། བརྩམས་ཆོས་
ཀྱི་བརྗོད་བྱ་གཙོ་བོའི་ནང་དུ་མི་སྣ་གཙོ་བོར་ཇི་ལྟར་རྨས་སྐྱོན་ཕོག་པ་དང་རྨས་
སྐྱོན་ཕོག་རྗེས་ཨ་ཁུ་ལུང་རྟོགས་ཀྱི་ཁྱིམ་དུ་ཁྱེར་ཡོང་བས་དང་ཐོག་དེ་འདྲའི་ཆ་
མེད་ཅིང་དོགས་མི་བདེ་བའི་སྣང་བས་འ ཕག་འཚག་བརྒྱབ་སྟེ་ཕྱིར་འགྲོ་རྩིས་
265



ནགས་ཀློང་ཁུ་བྱུག་འདུ་གནས།
བྱས་པའི་རྣམ་པ། ནད་གསོ་སྐབས་སྦྲའི་ཁ་འཚུབ་དང་སྦྲ་མདུན་གྱི་ཕྱུགས་ར་
མ་གཏོགས་ཅི་ཡང་མི་མཐོང་བའི་སུན་སྣང་གི་སེམས་པ། ཨ་ཁུ་ལུང་རྟོགས་
སྒྲུང་གི་བང་མཛོད་ཅིག་ཡིན་ནའང་སྐད་ཆའི་བརྡ་མི་འཕྲོད་པའི་དབང་གིས་
རང་གི་གཏམ་རྒྱུད་ཀྱིས་མི་སྣ་གཙོ་བོའི་སུན་སྣང་གི་སེམས་པ་སེལ་ཐབས་བྲལ་
བ། ལྷག་པར་དུ་མི་སྣ་གཙོ་བོས་གཅིན་སྐྱག་གཏོང་དགོས་ཚེ་གཞན་ལ་དཀའ་
ལས་བཟོ་མི་འདོད་ནའང་མི་བཟོ་རང་བཟོ་དུ་གྱུར་པའི་སྐབས་ཀྱི་དོགས་མི་བདེ་
བའི་ངང་ཚུལ། ཨ་ཁུ་ལུང་རྟོགས་ཕ་བུས་ནད་གཡོག་དང་སེམས་གསོ་ཇི་ལྟར་
བྱས་པ་སོགས་འཚོ་བའི་མཁའ་དབུགས་ཟབ་ཅིང་བརྩེ་དུང་རྣམ་དག་གི་སྒོ་ནས་
བྲིས་ཡོད།
3. སྐད་ཆ་བབ་ཆགས་ཤིང་དངོས་ཡིན་པ། བརྩམས་ཆོས་ནང་དུ་
གཏམ་དཔེ་གཉིས་བཀོལ་ བ་ མ་ གཏོགས་གོ་དཀའ་བའི་ སྐད་ཆ་གཅིག་ཀྱང་
བཀོལ་མེད། རྒྱས་བཤད་དང་ཞིབ་འབྲི་བྱས་པ་ཐམས་ཅད་བབ་ཆགས་ཤིང་
དངོས་ཡིན་པ་དང་། སྐབས་དེའི་ཁོར་ཡུག་གི་མཁའ་དབུགས་མི་སྣའི་སེམས་
ཁམས་སམ་རང་གཤིས་དང་མཐུན།
4. ཅུང་མི་འདང་ས་ནི། བདེན་རྫུན་གྱི་འབྲེལ་བ་དང་རྒྱས་བསྡུས་
བླང་དོར་ནི་ངེས་པར་མཉམ་འཇོག་དགོས་པ པ་ཞིག་ རེད། འོན་ཀྱང་གསལ་
བརྗོད་གཉིས་པ་ནི་བརྗོད་གཙོ་རང་བཞིན་གྱི་དུམ་མཚམས་གཉིས་པར་བཞག་
པ་དང་། དམངས་སྒྲུབ་དགེ་རྒན་དུ་གྱུར་པའི་དར་རྒྱས་སློབ་གསོའི་ལས་དོན་
དུ་ཡར་རྒྱུག་མར་རྒྱུག་བྱས་པའི་གནས་ཚུལ་དང་ཝང་ཀྲན་ཀྲང་གིས་རོགས་རམ་
བྱས་ཏེ་སློབ་གྲྭ་ཇི་ལྟར་བཙུགས་པའི་གནས་ཚུལ་ཅུང་རགས་འབྲི་བྱས་ཡོད་པ་
དེས་མི་རྣམས་ལ་མཚན་ཉིད་རང་བཞིན་གྱི་བག་ཆགས་ཙམ་སྟེར་རོ།
266



దీన



ནགས་ཀློང་ཁུ་བྱུག་འདུ་གནས།
.
}
ལྷོ་བ་འཇིགས་མེད་རྡོ་རྗེ།
ངོ་སྤྲོད་མདོར་བསྡུས།
ལྷོ་བ་འཇིགས་མེད་རྡོ་རྗེ་ལགས་ནི། 1970ལོར་ ཁྲི་ ཀར་སྐྱེས་ ཤིང་།
1991ལོར་མཚོ་སྔོན་མི་རིགས་སློབ་གླིང་ནས་མཐར་ཕྱིན། སྔ་ཕྱིར《 མི་རིགས་
རྩོམ་རིག》དང《བོད་ཀྱི་རྩོམ་རིག》《མཚོ་སྔོན་བོད་ཡིག་གསར་འགྱུར》《 མཚོ་
སྔོན་ཉིན་རེའི་ཚགས་པར》སོགས་ཞིང་ཆེན་ཕྱི་ནང་གི་ཚགས་དེབ་སྟེང་བོད་རྒྱ་
ཡིག་རིགས་གཉིས་ཀྱིས་རྩོམ་རིག་བརྩམས་ཆོས་དང་བསྒྱུར་རྩོམ་ སོགས་ མང་
ཙམ་སྤེལ་མྱོང་། 《གངས་དཀར་ཏི་སེའི་ མགུལ་རྒྱན》ཞེས་བསྒྱུར་རྩོམ་དེབ་
ཀྱང་པར་དུ་བསྐྲུན། ད་ལྟ་མཚོ་སྔོན་ཞིང་ཆེན་སྲིད་གྲོས་སུ་དྲུང་ཡིག་གི་ཕྱག་
ལས་གནང་།
268



ལྷོ་བ་འཇིགས་མེད་རྡོ་རྗེ།
，
ངའི་ཅི་ཡང་མིན་པའི་གཏམ།
ལྷོ་བ་འཇིགས་མེད་རྡོ་རྗེ།
ང་ནི་སྒོ་མེ་བར་མ་སྟེ་ད་ལྟའི་ཁྲི་ཀ་རྫོང་ལྷ་ཁང་ཐང་ཡུལ་ཚོའི་རྫོང་མགོ་
ཟེར་བའི་ས་ཁྲའི་ངོས་ནས་བཙལ་ན་མི་རྙེད་པའི་སྡེ་བ་ཆུང་ཆུང་ཞིག་ནས་སྐྱེས།
ངའི་སྐྱེས་མིང་ལ་འགྱུར་མེད་རྡོ་རྗེ་ཟེར་ཡང་ཕྱིས་སློབ་གྲྭར་འགྲིམས་སྐབས་རྒྱུ་
ཡིག་ལ“འགྱུར”ཞེས་པའི་སྒྲ་འབྲི་སྲོལ་མེད་པས“འཇིགས”སུ་བྲིས་ལ། ཡུན་
གྱིས་ད་ལྟའི་མིང་འདི་ཐོགས་སོང་། ཆུང་དུས་སུ་ང་ནི་ ཁ་ གྲགས་རྒྱུར་མི་་
དགའ་བར་སྟོང་བསམ་ལ་དགའ། ངའི་ཕུགས་འདུན་ནི་འཚར་ལོངས་བྱུང་
དུས་གནམ་གྲྭའི་ཁ་ལོ་བའམ་མཚོ་དམག་གི་འཐབ་མོ་བ་ཞིག་བྱེད་རྒྱུ་དེ་ཡིན་པ་
ལས་རྩོམ་རིག་ལ་འཇུག་རྒྱུ་ནི་ཡིད་ལའང་དྲན་མ་མྱོང༌། སློབ་ཆུང་ལོ་རིམ་
གསུམ་པའི་སྐབས་སུ་ཨ་ཕས་ལྟག་སྒོ་ཞིག་བཙལ་ནས་ང་རང་ཁྲི་ཀ་མི་རིགས་
སློབ་འབྲིང་དུ་བརྫངས། གྲངས་རིག་དང་རྫས་འགྱུར་གྱིས་སྡུག་ཏུ་སྦྱར་བའི་
ལོ་ལྔའི་སློབ་འབྲིང་གི་འཚོ་བ་ནི་ནམ་ཡང་བརྗེད་ཐབས་བྲལ་བ་ཞིག་ཡིན། དེ་
ལྟ་ནའང་། སྐབས་དེར་ངས་སྡུག་གི་ཁྲོད་ནས་སྐྱིད་སྣང་ཆུང་ངུ་ཞིག་རྙེད།
དེ་ནི《འཛམ་གླིང་གེ་སར་རྒྱལ་པོའི་སྒྲུང》དང《ཚངས་དབྱངས་རྒྱ་མཚོའི་མགུར་
གླུ》《འོད་འཚེར་བའི་སྐར་མ་དམར་པོ》《འབོལ་རྩོམ་ཞོགས་པའི་སྐྱ་རེངས》
《ཆུ་ངོགས་གཏམ་རྒྱུད》སོགས་ཀྱིས་ང་ལ་གནང་བའི་སེམས་གསོ་རང་རེད།
1991ལོའི་ཟླ9བ་ནི་ངའི་སེམས་ཀྱི་ཁུར་བོ་གཏན་དུ་ཡལ་བའི་དུས་ཡག་པོ་ཞིག་
269



ནགས་ཀློང་ཁུ་བྱུག་འདུ་གནས།
ཡིན་ཏེ། མཚོ་སྔོན་མི་རིགས་སློབ་གླིང་གི་སྒོ་ཆེན་དུ་འཛུལ་མ་ཐག་ངས་སློབ་
གྲྭར་ཡོང་སྔ་བའི་སློབ་མ་རྣམས་ལ་བོད་ཡིག་སྡེ་ཚན་དུ་རང་བྱུང་ཚན་རིག་སྐོར་
གྱི་བསླབ་བྱ་བཀོད་སྒྲིག་བྱས་ཡོད་མེད་དྲིས་པ་ལ། ཁུ་བྱུག་གསུང་སྙན་ལྟ་བུའི་
ལན་ཞིག་བཏབ་བྱུང་། འོན་ཀྱང་། རིག་པའི་སྡིངས་ཀ་དེ་རུ། ངས་རང་
ཉིད་ཀྱི་གོམ་པ་དང་པོ་ཕྱོགས་གང་ཞིག་ནས་སྤོ་དགོས་པ་ཆ་མ་འཚལ།
རྩོམ་རིག་གཙོ་བོར་འཛིན་ནམ་སྐད་བརྡ་སོགས་རིག་པ་གཞན་དག་གཙོ་
བོར་ འཛིན། སློབ་ གཞི་ གཙོ་ བོར་འཛིན་ནམ་ཟུར་ ཀློག་ གཙོ་ བོར་འཛིན།
སྔོན་དུ་སློབ་སྦྱོང་ལ་འབད་དམ་ཡང་ན་ཐོག་མར་དགའ་རོགས་བསྒྲིག་དགོས།
བུ་བློ་མང་གིས་དོན་མི་འགྲུབ་ཟེར་བ་ལྟར་རི་བོང་དང་སྡོམ་པ་གཉིས་ཀ་ཤོར་
བའི་ང་རང་སློབ་མཐར་ཕྱིན་རྗེས་ལག་ཟུང་སྟོང་བ་དང་ལུས་ཡོངས་ཆང་དྲི་
འཐུལ་བཞིན་པར་མཚོ་སྔོན་པོའི་ལྷོ་ནུབ་ཏུ་ཆགས་ཡོད་པའི་སྲུས་ནག་རྩྭ་ཐང་དུ་
འབྲོག་པ་མང་ཚོགས་ལ་ཞབས་ཞུ་སྒྲུབ་པར་མངགས།
སྲུས་ནག་ཏུ་སྡོད་པའི་ལོ་གཉིས་པོར། ངས་འཚོ་བ་ཞེས་པ་དེའི་གོ་དོན་
རགས་ཙམ་རྟོགས་ལ། ས་དེར་མཆིས་པའི་གནའ་རབས་ཀྱི་འ་ཞ་རྒྱལ་ཁབ་ཀྱི་
རྒྱལ་མཁར་དང་མཚོ་མོ་ཁྲི་ཤོར་རྒྱལ་མོ། ཕོ་ཁ་ཆུ་བོ། དཔྱིད་ཀྱི་འདབ་
ཆགས་ གླིང་ ཕྲན། དབྱར་ གྱི་ སྦྲ་ནག་དང་ནོར་ལུག་སྟོན་གྱི་ཁྲུང་ཁྲུང་།
དགུན་གྱི་གྲང་རླུང་། སྲོད་དུས་ཀྱི་འབྲོག་ཁྱིའི་ཟུག་སྐད།
དེ་ལས་ཀྱང་།
འབྲོག་ཕྱོགས་ཀྱི་སྤྱི་ཚོགས་དཔལ་འབྱོར་འཚོ་
་བ་དང་འབྲོག་པ་ཚོའི་བསམ་བློའི་
འཁྱེར་ཕྱོགས། བྱ་བ་སྤྱོད་པ་སོགས་ཀྱིས་ང་རང་གཞུང་ལས་ཀྱི་ཞོར་དུ་ཅི་ཞིག
མ་བྲིས་ན་སེམས་མི་བདེ་བ་ཞིག་ཏུ་བསྒྱུར། ཟུར་ཟའམ་དགོད་བྲོའི་རྩོམ་ཆུང་
དང་སྙན་ངག ལྷུག་རྩོམ། སྙན་ངག་ལྷུག་མ། ངས་བོད་རྒྱ་ཡིག་རིགས་
གཉིས་ཀྱིས་རྩོམ་ཐར་ཐོར་ཞིག་བྲིས་ནས་ཡུན་རིང་མ་སོང་བར། བསམ་བློར་
འགྱུར་ལྡོག་བྱུང་ནས་རྒྱ་ཡིག་གིས་གསར་རྩོམ་བྱེད་མཚམས་བཅད། སྐབས་
27O



ལྷོ་བ་འཇིགས་མེད་རྡོ་རྗེ།
56
ངའི་བསམ་པར།
མང་པོ་བྱུང་།
དེར་ངའི་བསམ་པར། རྒྱའི་རྩོམ་པ་པོའི་ཚོགས་ནི་བོད་ཀྱི་སྤྱིའི་མི་གྲངས་ལས་
ཀྱང་མང་བས་ན། ངའི་རྒྱ་ཡིག་གི་གསར་རྩོམ་ནི་ལྷག་མར་སྣང་ཞིང་བོད་ཡིག་
གིས་བྲིས་ན་ད་གཟོད་བོད་རང་གི་རྩོམ་རིག་འཕེལ་རྒྱས་ཐད་ནུས་པ་འདོན་ཐུབ་
སྙམ། ཆབ་ཆ་ལ་ཡོང་ནས་ལོ་གཉིས་སོང་རྗེས། ངས་བོད་ཡིག་གི་བརྩམས་
ཆོས་གང་མང་ཞིག་མི་རིགས་གཞན་གྱི་ཀློག་མཁན་ཚོས་ཤེས་ཀྱི་མེད་པ་དང་དེའི་
རྒྱུ་མཚན་ཡང་བོད་ཡིག་གི་བརྩམས་ཆོས་ཕ་རོལ་པོར་ངོ་སྤྲོད་བྱས་པ་མི་འདང་
བར་མཐོང་བས། བསམ་བློར་འགྱུར་ལྡོག་གཞན་ཞིག་བྱུང་ནས་རྩོམ་པ་པོ་
འགའི་བརྩམས་ཆོས་རྒྱ་ཡིག་
་ཏུ་བསྒྱུ་ ར་བ་ཡིན།
ངའི་བྱ་སྤྱོད་དེར་རྒྱབ་སྐྱོར་བྱེད་མཁན་དང་ལྟ་ཕྱོགས་གཞན་འཛིན་
མཁན་ ་
“ ལངས་ཕྱོགས་མི་བརྟན་པའི་
ངས་ད་དུང་ཁོམ་སྐབས་བཙལ་ནས“རང་ལ་མི་དབང་བའི་བརྩམས་ཆོས”རྒྱ་
ཡིག་ཏུ་བསྒྱུར་ཅིང་ཀློག་མཁན་དེ་ལས་མང་པོ་ཞིག་ལ་བོད་ཀྱི་རྩོམ་རིག་ངོ་སྤྲོད་
བྱེད་སྲིད། གྲོགས་པོ་པདྨ་ཚེ་བརྟན་དང་རྡོ་རྗེ་རབ་བརྟན (སྙིང་ཐིག）སོགས་
ཀྱིས་བསྐུལ་ངོར1998ལོའི་ལོ་མཇུག་ནས་བཟུང་ངས་སླར་ཡང་བོད་ཡིག་གི་
ཞོར་དུ་རྒྱ་ཡིག་གི་གསར་རྩོམ་ཡང་ལག་ལེན་བྱེད་འགོ་བརྩམས། ངའི་བསམ་
པར། “འགྱུར་ལྡོག་ཆེ་བའི”ངས་རང་ནུས་ཅི་ལྕོགས་སྒོས་ཡིག་རིགས་གཉིས་
ཀས་གསར་རྩོམ་བྱེད་པའི་ལས་འདིའི་གཞུག་སྐྱོང་སྲིད། ངའི་བརྩམས་ཆོས་
ཁྲོད་དུ་ཀློག་མཁན་གྱི་དང་བ་འདྲེན་ཐུབ་པ་ཞིག་ལྟ་ཞོག ཐ་ན་རང་ཉིད་ཡིད་
ཚིམ་པ་ཞིག་ཀྱང་མ་བྱུང་། ངའི་བསམ་པར། གྲངས་ཀ་དང༌སྤུས་ཀའི་་
འབྲེལ་བ་ཐག་གཅོད་བཟང་པོ་ཞིག་བྱེད་རྒྱུ་དེ་རྗེས་ཕྱོགས་སུ་ངས་རང་གི་རྩ་
271



ནགས་ཀློང་ཁུ་བྱུག་འདུ་གནས།
དོན་དུ་འཛིན་སྲིད།
ང་ནི་མི་རྐྱང་སྟེ། གཞན་གྱི་རྗེས་འདེད་མི་འདོད་པར་ཁེང་རྐྱང་དུ་
བཞུད་མཁན།
ང་ནི་མཛེས་སེ་སྟེ། རྗེ་མི་ལ་རས་པས་སྤངས་པའི་མཛའ་གྲོགས་ལས་
ང
ན་
མ
272



ལྷོ་བ་འཇིགས་མེད་རྡོ་རྗེ།
མཛེས་སེ་དང་ཁོའི་སྙན་ངག་ལྷུག་མ།
རྡོ་རྗེ་རབ་བརྟན།
མཛེས་སེ། མཛེས་སྡུག་གི་སེམས་ཁམས་ཤིག་དང་གསལ་མྱུར་གྱི་འཆར་
སྒོ་ཞིག་རུམ་ནས། ཧ་ ཅང་ ལྷུན་ཆགས་སྐམ་རིད་ཀྱི་གྲིབ་གཟུགས་དེ་རྐྱང་་
གཞིགས་དང་ཁེར་ལབ་རྒྱག་ཞོར་ས་སྲོད་དང་སྟོན་མཚམས་མྱུལ་བར་ཤིན་ཏུ་སྤྲོ།
འདི་ལྟར་ཁོའི་ཚེ་སྲོག་ལ་ལྷུག་རྩོམ་སྙན་ངག་གིས་ལྷན་ཐབས་མང་པོ་བརྒྱབ།
འོན་ཀྱང༌། ཁོའི་བླ་སྲོག་གི་གཏིང་རིམ་དུ་ད་དུང་ལྐོག་ཏུ་གྱུར་པ་ག་ཚོད་ཅིག་
བག་ལ་ཉལ་ཡོད་པ་རྟོགས་དཀའ།
ཐད་ཀར་བརྗོད་ན་བློ་མཐུན་མཛེས་སེ་ནི་ནམ་ཡང་རྩོམ་རིག་ལ་གཞོལ་
ཞིང་རྩོམ་རིག་གླེང་མོལ་ལ་ཧ་ཅང་མོས་མཁན་ཞིག་ཡིན་པ་མ་ཟད། བོད་རྒྱ་
ཡིག་རིགས་གཉི་གས་གསར་རྩོམ་གནང་བཞིན་ཡོད། བརྩམས་ཆོས་ཀྱང་མི་
ཉུང་བ་ཞིག་མཆིས་ཤིང་ལྷག་པར་དུ་ཚིག་ལྷུག་སྙན་ངག་དང་རྩོམ་རིག་བསྒྱུར་
ཆོས(སྟག་འབུམ་རྒྱལ་གྱི《བཱང་དགེ་རྒན》དང་ཚེ་རིང་དོན་གྲུབ་ཀྱི《ར་ལོ》 བསེ་རུའི་
《དངོས་པོ》སོགས་རྒྱ་ཡིག་ཏུ་བསྒྱུར་བར་ཀུན་གྱིས་གདེང་འཇོག་མཐོ།) ཕྱོགས་ལ་གྲུབ་
འབྲས་ཅུང་ལེགས་པོ་བླངས་ཡོད་ཅིང་། དེའི་ཕྱོགས་ཀྱི་སྒྱུ་རྩལ་དང་མཚོན་
རྩལ་ཡང་མི་དམན། འདིར་ཁོའི་ཚིག་ལྷུག་སྙན་ངག་གཙོར་བཟུང་ནས་་་
བཤད་ན། སྤྱིར་ལྷུག་རྩོམ་འབྲི་རྒྱུ་དེ་ལས་སླ་མོ་ཞིག་མིན་ཏེ། སྔ་མོ་ནས་སྐུ་
ཞབས་ལུའུ་ཞུན་གྱིས“ལྷུག་རྩོམ་བརྩམས་ཆོས་ལེགས་གྲུབ་བྱུང་ན། ཕལ་ཆེར་
སྤྱི
273



ནགས་ཀློང་ཁུ་བྱུག་འདུ་གནས།
པོ་
སུ་
སྒྲུང་གཏམ་དང་གར་གཞུང་། སྙན་ངག་དག་ལས་ཁྱད་པར་འཕགས།”ཞེས་
བརྗོད་མྱོང༌། ལྷག་པར་དུ་ཚིག་ལྷུག་སྙན་ངག་ལེགས་པོ་ཞིག་འབྲི་བ་ལ་ཐུན་
མོང་མ་ཡིན་པའི་རྒྱུ་རྟོག་ཡུལ་ལམ་ཡིད་བརྙན་ནམ་གཞིགས་རྩལ་སོགས་མཛེས་
ཆོས་ལྷུག་པོ་ཚང་དགོས།
དེ་ཕྱིར་ཨུ་རུ་སུའི་ལྷུག་རྩོམ་མཁན་པོ་ཕུ་ལེ་ཧྲིན་བིན་གྱིས“ ངས་རང་གི་
སྙན་ངག་དེ་ ལྷུག་རྩོམ་གྱི་ཁྱབ་ ཁུངས་ སུ་ བཀྲིས”ཞེས་ དང་། ཚེ་གང་བོར
“སྙན་ངག་ལྷུག་རྩོམ་དུ་འཇུག་པར་སེམས་ཤུགས་ཡོངས་རྫོགས་ཟད།” ད་དུང་
རང་ཉིད་ནི“ ལྷུག་རྩོམ་གྱི་བརྒྱང་ཤིང་ལ་བསྐྱོན་པའི་སྙན་ངག་པ་ཞིག་ཡིན།”
ཞེས་སྨྲས། འོ་སྐོལ་བོད་ཀྱི་རྩོམ་སྟེགས་སུ་ཚིག་ལྷུག་སྙན་ངག་གི་རྐང་ཚུགས་
ཀྱང་དར་ཁྱབ་མ་བྱུང་ཕྱིར་འདིར་འཇུག་མཁས་ཀྱི་སྐྱེ་བོའང་མང་པོ་མ་བྱུང་།
སྐུ་ཞབས་རང་གྲོལ་ལགས་ཀྱི《 སྤྲིན་དཀར་གྱི་འདབ་མ》ནི་བོད་ཀྱི་དེང་རབས་
ཚིག་ལྷུག་སྙན་ངག་གི་སྔ་ཤོས་སུ་བགྲང་ཆོག་ལ། དེ་དང་བསྟུན་ནས་ཚིག་ལྷུག་
སྙན་ངག་འབྲི་མཁན་ཁ་ཅིག་བོད་ཀྱི་རྩོམ་སྟེགས་སུ་སླེབས་འགོ་བརྩམས། དེ་
བཞིན་བློ་མཐུན་མཛེས་སེས་ཀྱང་འདིའི་ ཐད་ཀྱི་དགོས་ངེས་རང་བཞིན་དང་།
མཛེས་དཔྱོད་རིན་ཐང་སོགས་ངོས་གང་མང་ཞིག་གི་དགེ་མཚན་ཡིད་ལ་་་་་་
འཇགས་ཤིང་བསམ་བློ་དང་མཐོང་སྣེ་ལ་སྒུལ་ཤུགས་ཐེབས་པས་སེམས་ཤུགས་
ཡོད་ཚད་འདིའི་སྟེང་དུ་སྤྱོད་འགོ་བརྩམས།
1. མཛེས་སེའི་ལྷུག་རྩོམ་ལ་སྙན་ངག་གི“ནང་སྙིང”ཕྱུག་པ། “ ལྷུག་
རྩོམ་ལ་སྙན་ངག་གི་བྲོ་བ་ལྡན་པ་ནི་ཀུ་ཤུ་ལ་ནང་སྙིང་མོད་པ་བཞིན”ཞེས་དང
“རྣམ་པ་སིལ་བུ་ལ་ནང་སྙིང་དམ་པ”ཞེས་ལྷུག་རྩོམ་གྱི་ཁྱད་ཆོས་བརྗོད་པ་ལྟར།
ལྷུག་རྩོམ་ལེགས་པོ་ཞིག་འཁྱོངས་དགོས་ན་ཅིས་ཀྱང་སྙན་ངག་གི་བྲོ་བ་ལྡན་
དགོས། ད་ལྟ་ང་ཚོས“ནང་སྙིང”གི་ཁྱད་ཆོས་འདི་ལྡན་པའི་ལྷུག་རྩོམ་ལ་ཚིག་
ལྷུག་སྙན་ངག་ཅེས་འབོད་པ་ཡིན། བློ་མཐུན་མཛེས་སེའི་ལྷུག་རྩོམ་ལ་མྱོང་
274



ལྷོ་བ་འཇིགས་མེད་རྡོ་རྗེ།
ར་
རོལ་བྱས་ཚེ་མ་སྨིན་པའི་ སིལ་འབྲས་ལྟ་བུ་མ་ཡིན་པར་འགྲམ་ཆུ་ལྡང་བའི་
བཅུད་ཁུས་གཏམས་ཤིང༌། མི་སྣ་དང་བྱ་དངོས། ཡུལ་ལྗོངས་གང་ཞིག་
ཞིབ་འབྲི་བྱེད་དུས་སྙན་ངག་གི་བྲོ་བ་མ་བོར་བར་ཉམས་དང་ལྡན་པའི་སྣང་
བརྙན་གང་མང་ལེགས་བསྐྲུན་ཐོན་ཡོད། ཁོས《དགུན་དུས་ཀྱི་ཉིན་ཐོ》ལས།
རང་གཅིག་པུ་ཁ་བའི་ཁྲོད་དུ་ལངས་ནས་ཁ་བར་ཉན་སྐབས། ཁ་བའི་མེ་
ཏོག་ཅིག་མཆུ་འདབ་དུ་ལྷུང་ནས་ཞུ།
འཕྲལ་མར་ལྕེ་རྩེས་རོ་བྲོ་མྱོང་བར་
བརྩམ་པ་ན། སོས་ཀའི་དྲི་བཞོན་མངར་མོ་ཞིག་གདོང་ལ་ཕོག་སྟེ། མཛའ་
མོས་འོ་སྦྱར་བ་ལྟར་བཞིན་རས་ཚ་ལམ་ལམ….…...”ཞེས་ནང་སེམས་ཀྱི་འགྱུར་
བ་ཁྱད་པར་ཅན་མཚོན་པའི“ནང་སྙིང”ཆགས། 《ས་སྲོད། མཚོ་མོ》ལས།
“ ས་སྲོད་ཀྱི་དུས་སུ། ཉི་མ་མེད་ལ་ཟླ་བའང་མེད་དེ། མདངས་སྔོན་གཡུ་ཡི་
མེ་ལོང་དུ་བཤད་པའི་མཚོ་མོ་དེ་ད་ཆ་སྤྲིན་ནག་འཁྲིགས་པ་ལྟར་གནག་ལ་ཞེད་
སྣང་སྟེར། གསལ་ལ་མི་གསལ་བའི་རྒྱུ་སྐར་འགའ་མཐོང་ལམ་ན་འཚེར་ཞིང་
གཡོ་སྟེ། དེ་ནི་མཚོ་མོའི་མིག་འབྲས་ལས་འཕྲོས་པའི་འོད་སྣང་རེད་དམ་ཡང་
ན་མི་རྣམས་རྨི་ལམ་གྱི་ཞིང་ཁམས་སུ་འགྲིམ་པའི་ལམ་སྟོན་རེད”ཅེས་མཉེན་ཤ་
ལྡན་ཞིང་། ཁ་དོག་གི་མཐོང་སྣང་མཛེས་པའི་བརྙན་རིས་ཤིག་མིག་མདུན་དུ་
བཀྲམས་འོང་ལ། སྙན་ངག་གི་བྲོ་བ་ཞིག་ཀྱང་བློ་ཡུལ་དུ་ངང་གིས་འཁྱིལ།
འདི་དང་འདི་ལྟ་བུར་ཁོའི་ལྷུག་རྩོམ་ཕལ་ཆེ་བར་སྙན་ངག་གི་མཛེས་སྣང་ཕུན་
སུམ་ཚོགས་པ་ལྡན་ཞིང་། ལྷུག་རྩོམ་དང་སྙན་ངག་གཉིས་གཞི་གཅིག་ཏུ་སྦྲེལ་
བར་སྤེལ་བའི་ཁ་ཕྱོགས་འཛིན།
2. མཛེས་སེའི་ཚིག་ལྷུག་སྙན་ངག་ལ་ཆེས་ཕྲའི་རང་བཞིན་དང་དམ་
ཚགས་་ རང་བཞིན་གྱི་ མཛེས་ཆོས་མངོན་པ།
ཁོས་དེང་རབས་སྤྱི་ཚོགས་ཁོར་
ཡུག་དངོས་སམ་བོད་མི་རིགས་ཧྲིལ་བོའི་གནས་བབ། རང་ཉིད་འཚོ་སྡོད་ཀྱི་
དགའ་སྐྱོ་ཆགས་སྡང་སོགས་ཀྱི་འཆར་སྒོ་བཏོན་ཚད། ཡང་ཡང་བཙོ་སྦྱང་
275



ནགས་ཀློང་ཁུ་བྱུག་འདུ་གནས།
དང་སྙིགས་དོར་བཅུད་ལེན་བྱས་མཐར་རང་གི་རྟོགས་འཆར་བརྒྱུད་དེ་ཆེས་
བབ་ཆགས་ཤིང་དམ་ཚགས་པའི་སྐད་ཆའི་སྒྱུ་རྩལ་ལས་བརྩམས་ཡོད། ཁོས་
ཚིག་ལྷུག་སྙན་ངག་མང་ཆེས་ཤོས་ཚིག་གི་ལོ་མས་མ་བསྒྲིབ་པར་སྡེབ་སྦྱོར་གང་
ལེགས་བྱས་ཏེ་ཚིག་འབྲུ་བརྒྱ་ཕྲག་ཙམ་གྱིས་གྲུབ་ཡོད་ལ། བརྗོད་སྙིང་བསམ་
བློ་དང་ལྟ་བ་ཕུན་སུམ་ཚོགས་ཤིང་ཚོར་འདུ་ཤུགས་དྲག་ལྡན་པ་མ་ཟད། ཀུན་
དང་མི་མཚུངས་པའི་རང་གཤིས་ཤིག་ཀྱང་མངོན་པར་གསལ། ཁོས“ ས་་་
སྲོད”“སྟོན་ཀ”“མཚན་ཟླ”ལྟ་བུ་ཧ་ཅང་སྤྱིར་བཏང་བའི་ཐ་སྙད་བེད་སྤྱད་དེ་
སེམས་འགྱུར་བརྩེ་ཆགས་གསོན་པོ་ཞིག་སྟོན་ཞིང་། 《པུ་ཧ་ཆུ་བོ》དང《ལོ་
མཇུག་ཐོན་དུས》སོགས་ལྟ་བུ་ཚིག་འབྲུ་ཉུང་ལ་ཆེས་ཕལ་བའི་རྗོད་བྱེད་དམ་
ཚགས་སུ་བསྟར་ནས་ཀློག་པ་པོའི་དང་བ་འདྲེན།
3. མཛེས་སེའི་ཚིག་ལྷུག་སྙན་ངག་གི་ཟིལ་ཁེབས་ཡངས་ཤིང་ཟབ་པ་སྟེ།
ཁོས་རྩོམ་རིག་གསར་རྩོམ་པ་ཞིག་ལ་ངེས་པར་ཚང་དགོས་པའི་མཐོང་ཁྱོན་
ཡངས་པོར་གཞིགས་ནས་མི་རིགས མེས་རྒྱལ– འཛམ་གླིང་སྤྱི་ལ་རྒྱང་
ལྟ་བྱས་ནས་དར་རྒུད་དང་བདེ་སྡུག་སེམས་ཁྲལ་བྱེད་པའི་འདུ་ཤེས་ཟབ་མོ་རུམ་
ཡོད། “ལྷ་མི་ཀུན་གྱི་སྟོན་པ་ཀྱེ། ངས་རང་གཅིག་པུ་བདེ་ལྡན་ཞིང་དུ་
བགྲོད་ རྒྱུའི་ ཧམ་ སེམས་ དེ་ བཅངས་ མི་ ཕོད། ངའི་ རེ་ བ་ ཉག་ གཅིག་ ནི།
ཁྱོད་ཀྱིས་མི་རེ་རེར་རང་རྒྱུད་ནས་འགྱོད་བཤགས་ཐེངས་ཤིག་བྱེད་པའི་སྐལ་བ་
གནང་རོགས་མཁྱེན།” 《ཚེས་ཉེར་བཞིའི་མཚན་ཟླ》)ཞེས་བདག་གཅེས་ཀྱི་འདུ་
ཤེས་རིང་དུ་དོར་བ་དང་། བོད་མིའི་ལས་དབང་ལ་ཡིད་ཆེས་བརྟན་པོ་ཞིག་
བཅངས་ཏེ “ཁོ་བོ་ཚོའི་ལང་ཚོ་ལ་གསོན་ཤུགས་ཅིག་ཅར་དུ་མངོན། ཁོ་བོ་
ཚོའི་སྙིང་ཆུང་གི་འཕར་ལྡིང་ཇེ་དྲག་ཏུ་ཕྱིན།” (《དཔྱིད། ཚེ་སྲོག་གི་རང་་་་་
མདངས》)ཞེས་པ་ལྟ་བུ་ལགས། མེས་རྒྱལ་གྱི་དམངས་ཕྱུག་རྒྱལ་དར་ལ་་་་
བཅངས་པའི་བརྩེ་སེམས་མངོན་ཕྱིར་ཁོས་འདི་ལྟར་གཏམ་རྒྱུད་གླེང་སྟེ། “བྱ་
276



འ་
ལྷོ་བ་འཇིགས་མེད་རྡོ་རྗེ།
ཧྥ་
ཕོས་སྐད་གསེང་བསྒྲགས་པས་གནམ་འོག་གསལ། གནམ་བདེ་སྒོ་ཆེ་རུ་ཤོག་
སྦག་ཉེར་བརྒྱད་བརྒྱབ་པའི་ཉིན་དེར། ཐོ་བ་དང་ཟོར་བར་སྔར་ལས་ཀྱང་
ལང་ཚོ་རྒྱས་ལ་སྔར་ལས་ཀྱང་གསོན་ཤུགས་མངོན”ཞེས་དང༌།《ཐོ་བ་དང་ཟོར་
བའི་ གཏམ་རྒྱུད》) དུས་རབས་འདིར་འཛམ་གླིང་གཡོ་སྐྱོམ་གྱིས་ཁེངས་ཤིང་
འཁྲུག་འཛིང་དྲག་པས་ཞི་བདེ་སྲུང་བའི་སྨོན་པ་དེ་མཚོན་ཕྱིར། ཁོས“ཁ་བ་
ལ་རོལ་དབྱངས་མེད་པས། གླིང་དང་ ཨ་རབ་རྒྱལ་། ཁབ་སྟེ་ཡུལ་མཐའ་་
འཁོབ་དག་ཏུ། བདེ་བ་མི་ཆེ་འཇིགས་པ་ཆེ་རུ་བཤད། ཞི་བདེ་སྲུང་སྐྱོང་གི་
ལྷ་ཆེན་གྱིས་དེ་རུ་ཐུགས་རྗེའི་དཔལ་འབར་བསྒྲེངས་མེད་དུམ།”(《ཁ་བ་ལ་རོལ་
དབྱངས་མེད་པ་འདྲ》)ཞེས་ཀུན་གྱིས་འཛམ་གླིང་ཞི་བདེའི་ཆེད་དུ་མཉམ་སྒྲོག་
རོལ་དབྱངས་ཤིག་གཏོང་དགོས་པའི་ཅོང་བརྡའམ་འགུག་སྒྲ་ཞིག་གཟེངས་སུ་
གྱེར།
མདོར་ན་བློ་མཐུན་མཛེས་སེའི་ཚིག་ལྷུག་སྙན་ངག་ལ་ཞན་ཆ་མེད་པ་མིན་
ཡང་། འདི་ལྟར་བྲིས་ན་ལེགས་ཤིང་དེ་ལྟར་བྲིས་ན་མི་ལེགས་ཞེས“སྤྱི་འགྲོས”
ཤིག་བསྟན་ནས“རང་དབང”གཅུན་པ་ལ་ནི་དགོས་པ་མི་ཆེ་བས་འདིར་བཏང་
སྙོམས་སུ་བཞག་གོ །
སྤྱི
277



ནགས་ཀློང་ཁུ་བྱུག་འདུ་གནས།
ལྷོ་བ་འཇིགས་མེད་རྡོ་རྗེ་ལ་སྤྲིངས་པའི་འཕྲིན།
སྒྱུར་རྩོམ་ཕྱོགས་བསྒྲིགས《 གངས་དཀར་ཏི་སེའི་མགུལ་རྒྱན》བཀླགས་རྗེས།
ཆུ་ནག་ཚེ་རིང་དོན་གྲུབ།
ཉེ་ལམ་བདེ་མོ་ཡིན་ནམ། ཐེངས་དུ་མར་འཕྲད་ཀྱང་སོས་དལ་བག་
ཕེབས་ཀྱིས་གླེང་མོལ་བྱེད་མ་ཐུབ་རྐྱེན་ཆེད་དུ་འཕྲིན་འདི་སྤྲིངས་པ་ཡིན།
ཁྱོད་ཀྱིས་བསྒྱུར་རྩོམ་ཕྱོགས་བསྒྲིགས《གངས་དཀར་ཏི་སེའི་མགུལ་རྒྱན》
ཞེས་པའི་དཔེ་དེབ་པར་དུ་བསྐྲུན་པ་མཐོང་རྗེས་ཁོ་བོར་དགའ་སྤྲོ་ཚད་མེད་སྐྱེས་
སོང་། དཔེ་དེབ་འདི་མགོ་ནས་མཇུག་བར་ཐེངས་གཅིག་བལྟས་རྗེས། ཁོ་
བོའི་སྣང་ངོར་ཤར་འོངས་པ་ནི་ཁྱོད་ཀྱིས་བོད་ཀྱི་རྩོམ་རིག་ལ་བཅངས་པའི་དུང་
སེམས་དང་དེའི་ཕྱོགས་སུ་བསྐྱེད་པའི་བརྩོན་འགྲུས། ད་དུང་སྐྱེ་བོ་གཞན་
དག་གི་མིག་ལམ་དུ་ཆེས་སྤྱིར་བཏང་དུ་སྣང་ཞིང་གོ་བའང་ལོན་དཀའ་བའི་གཡུ་
བྱུར་མུ་ཏིག་གཟི་སོགས་ལས་གྲུབ་པའི་མགུལ་རྒྱན་ཞིག
ཁོ་བོས་བལྟས་ན། བོད་ཀྱི་རྩོམ་རིག་མཁན་གྲགས་ཅན་ཏེ་སྐུ་ཞབས་
དོན་གྲུབ་རྒྱལ་གྱི་སྙན་ངག《ལང་ཚོའི་རྦབ་ཆུ》རྒྱ་ཡིག་ཏུ་བསྒྱུར་བ་ནི་ངོ་མ་འཚོ་
ཉམས་ལྡན་པ་ཞིག་རེད། དེ་ཡང་ཁྱོད་ལ་རྩོམ་རིག་ལོ་ཙཱའི་རྨང་གཞི་བརྟན་པོ་
དང་རང་མི་རིགས་ལ་བཅངས་པའི་བརྩེ་དུང་ཟབ་མོ་ཞིག་མེད་ན་ཚད་འདི་འདྲ་
ཞིག་ལ་སླེབས་དཀའ་བར་སྙམ། འདི་ལས་ཁོ་བོས་ཁྱོད་ཀྱིས་ལས་ཞོར་དུ་སྡུག་
རུས་ཆེན་པོ་བསྐྱེད་ཡོད་པ་ཤེས་ཐུབ།
278



ལྷོ་བ་འཇིགས་མེད་རྡོ་རྗེ།
》
DA
བསྒྱུར་རྩོམ་ལས་སྙན་ངག་གི་བརྩམས་ཆོས《ཕོ་བྲང་པོ་ཏ་ལའི་མདུན་ངོ་
ས་ ཀྱི་རྡོ་ཐེམ》དང《 བོར་ཟིན་པའི་སྐར་མ་འོད་ཆེན》《 སྙན་ངག་པའི་ཁེར་
ལབ》《ཁ་བྱང་མེད་པའི་རྩོམ》《སེམས་ཀྱི་རི་རབ》《ཁྱོད་ཀྱི་གཙང་འགྲམ་དུ》
《རིལ་མ》སོགས་གང་མང་ཞིག་དང་ལྷུག་རྩོམ《ལྷབ་ལྷུབ། ཆོ་འཕྲུལ་གྱི་ང་ཚོ》
ལ་སོགས་ནི་བསྒྱུར་སྤུས་ཧ་ཅང་ལེགས་པའི་གྲས་ཡིན་པ་འདྲ་ལ། སྒོས་སུ《 ཕོ་
བྲང་པོ་ཏ་ལའི་མདུན་ངོས་ཀྱི་རྡོ་ཐེམ》གྱི་སྒྱུར་རྩལ་ནི་འབུར་དུ་ཐོན་འདུག་སྟེ།
རྩོམ་རིག་མཁན་འཇུ་སྐལ་བཟང་གི་བརྩམས་ཆོས་ཀྱི་ནང་དོན་རྒྱ་ཆེ་ཞིང་གཏིང་
ཟབ་ལ་ཚིག་སྦྱོར་མཛེས་པའི་ཁྱད་ཆོས་དེ་དག་ཡོངས་སུ་མངོན་པར་བྱས་ཡོད།
སྒྲུང་གཏམ《རྩྭ་ཐང་གི་ཉིན་ཐོ》དང《ར་ལོ》ནི་མ་གཞི་ནས་བརྩམས་ཆོས་
ལེགས་པོ་ཞིག་ཡིན་པའི་ཁར། རྒྱ་ཡིག་ཏུ་བསྒྱུར་པའང་མ་རྩོམ་དང་གཉིས་སུ་
མ་མཆིས། ཁོ་བོའི་བསམ་ཚུལ་ལ། 《རྩྭ་ཐང་གི་ཉིན་ཐོ》ཞེས་པའི་བསྒྱུར་
རྩོམ་འདིས་ཁྱོད་ཀྱི་རྩོམ་རིག་ལོ་ཙཱའི་ཆུ་ཚད་མཚོན་ཐུབ་པ་འདྲ།
ཁོ་བོའི་རྩོམ་རིག་ཐད་ཀྱི་ཤེས་བྱ་དང་ཆུ་ཚད་ཞན་པས་དཔྱད་མོལ་ཆེ་ཞིག་
སྤེལ་མི་ཐུབ་མོད། བསྒྱུར་རྩོམ་ཁྲོད་དུ་མི་འདང་སའང་འགའ་རེ་ཡོད་པ་་
དཔེར་ན། 《ར་ལོ》ཞེས་པའི་སྒྲུང་གཏམ་གྱི་ནང་དུ“ #g &# ཆ་ (# EE 1 ཚ 7
”ཞེས་པའི་ཚིག་ཅིག་ཡོད་དེ། g ། དེz
གློ ། ཞེས་བསྒྱུར་ན་འོས་མཚམས་
ཤིག་རེད་སྙམ། རྒྱུ་མཚན་ནི gg |
B བློལ་མཚོ་སྔོན་ཕྱོགས་ཀྱི་རྒྱ་ནག་པའི་ཡུལ་
སྐད་གྱི་ཤན་ཞུགས་ཡོད་པ་རེད། ལྷུག་རྩོམ《བདག་གི་སློབ་གྲོགས》ཞེས་པའི་
ནང་གི་ཚིག“iE B4 iE &] ལྷོg # % རྒྱུ gr ”ལྟ་བུ་ལ་མཚོན་ན་དེ་འདྲ་བདེ་མོ་
ཞིག་མ་རེད། སྙན་རྩོམ《སྙན་ངག་པའི་ཁེར་ལབ》ཀྱི་ཚན་པ་དང་པོའི་མཇུག་
གི“ ། གློ #6 iཎྜ ” ཞེས་པ་དེ“ g# ] གློ go i” དང་ཡང་ན “ ། ཌོ”ལྟ་བུར་
བསྒྱུར་ན་བཟང་སྙམ། ད་དུང་ལྷུག་རྩོམ《 འགྲུབ་དཀའ་བའི་ཟམ་པ》ཡི་ཚིག་
འགོ་མ“, f7+4 fཥཱཉྩནྟ] # , #k #s] FA# 47+ ] ：hi+”ནི་
ཟླ་
ན
279



ནགས་ཀློང་ཁུ་བྱུག་འདུ་གནས།
གཏན་ཚིགས་དང་མི་མཐུན་པ་འདྲ་མོད། མ་རྩོམ་དུ་ཇི་ལྟར་བྲིས་ཡོད་པ་ཁོ་
བོས་བལྟས་མ་མྱོང་བས་འདིར་བརྗོད་ཀྱི་མི་འདུག
མདོར་ན་ཁྱོད་ཀྱི་བསྒྱུར་རྩོམ་ཕྱོགས་བསྒྲིགས་འདི་ལོ་ཙཱའི་ཆུ་ཚད་མཐོ་ལ་
ལྟ་ཀློག་གི་རིན་ཐང་ཡང་ལྡན་པ་ཞིག་རེད། རྗེས་ཕྱོགས་སུ་ཁྱོད་ཀྱི་ལོ་ཙཱའི་
ཆེད་དུ་ལོ་ཙཱ་མི་བྱེད་པར། ཕུལ་དུ་བྱུང་བའི་བརྩམས་ཆོས་མང་པོ་རྒྱ་ཡིག་ཏུ་
བསྒྱུར་བ་ལས་རྩོམ་པ་པོ་ལག་གསར་ གྱི་བརྩམས་ཆོས་མི་བསྒྱུར་བར་འཚལ།
ཁྱོད་ཀྱིས་རང་གི་ཤེས་རབ་དང་བརྩོན་འགྲུས་ལ་བརྟེན་ནས་བསམ་དོན་ཡོངས་
སུ་འགྲུབ་པར་ང་རང་ཡིད་ཆེས་ཀྱི་ཁེངས་ཡོད། །
ཁྱོད་ཀྱི་གྲོགས་པོ་ཆུ་ནག་ཚེ་རིང་དོན་
གྲུ
བ།
2004. 7. 8
28O
་ ་ ་་་ - - ་ . -..



ནགས་ཀློང་ཁུ་བྱུག་འདུ་གནས།
གཅན་མེ་སྟག
ངོ་སྤྲོད་མདོར་བསྡུས།
གཅན་མེ་སྟག་ལགས་ནི། 1970ལོར་མཚོ་སྔོན་ཞིང་ཆེན་རྨ་ལྷོ་ཁུལ་
གཅན་ཚ་རྫོང་ལྷ་ས་ཞེས་པའི་གྲོང་ནས་སྐྱེས། 1989ལོར་མཚོ་སྔོན་ཞིང་ཆེན་
མི་རིགས་མཐོ་རིམ་དགེ་འོས་ཆེད་སྦྱོང་སློབ་གྲྭ་ནས་མཐར་ཕྱིན། ཁོང་ལོ་་
རབས་བརྒྱད་ཅུ་པ་དང་དགུ་བཅུ་པའི་བསྣོལ་མཚམས་སུ་གསར་རྩོམ་གྱི་ལས་ལ་
ཞུགས་པ་ནས་བཟུང་། དུས་དེབ་དང་ཚགས་པར་སྣ་ཚོགས་སྟེང་སྙན་ངག
200ལྷག་དང་ལྷུག་རྩོམ10ལྷག གླུ་ཚིག20ལྷག་རྩོམ་སྤེལ་མཛད། སྔ་ཕྱིར་
མགོ་ལོག་དང་ཟི་ལིང་སོགས་སུ་བྱ་བ་བསྒྲུབས། ད་ལྟ་ཞིང་ཆེན་རྩོམ་པ་པོ་མཐུན་
ཚོགས་ཀྱི་ཚོགས་མི་ཡིན་ལ། མགོ་ལོག་ཁུལ་རྨ་ཆེན་བོད་ཡིག་སློབ་འབྲིང་དུ་
དགེ་རྒན་གྱི་བྱ་བ་གཉེར།
，
282



གཅན་མེ་སྟག
གཅན་གྱིས་བརྒྱུད་པའི་ལམ་བུ།
གཅན་མེ་སྟག
གཅན་ནི་གཅན་ཚའི་ལྷ་ས་རུ་སྐྱེས་པའི་ཞིང་པའི་བུ་དཀྱུས་མ་ཞིག་ཡིན།
བྱིས་པའི་དུས་སྐབས་ཀྱི་གཅན་ནི་མི་རྒན་གཞོན་ཀུན་གྱིས་གླེང་ན་མགོ་འཕྲེད་དུ་
གཡུག་པའི་མ་རབས་པྲ་ཚག་ཅིག་ཡིན་པས་གཅེས་མིང་ལ “ མེ་སྟག” ཅེས་པའི་
མིང་ཞིག་མ་བཏགས་བཞིན་དུ་ཀུན་གྱིས་བོས། དོན་དངོས་ཐོག་གཅན་གྱི་
མིང་དངོས་ལ་བསོད་ནམས་བརྟན་པ་ཟེར་ཞིང་། ཕ་རྒྱུད་ཀྱི་འཚོ་བ་ནི “ཀ་
རྒྱལ”དང་མ་རྒྱུད་ལ“ ཕ་བཞི”ཞེས་འབོད། གཅན་ལ་ཀུན་མཚུངས་མིན་པའི་
སྤྱོད་སྟངས་ཡོད་མྱོང་ནའང་ཧ་ལས་དགོས་པའི་རྩིང་སྤྱོད་ཅན་ཞིག་མིན་པར་སུ་
ལའང་འདྲིས་སླ་བ་ཞིག་ཡིན། ཁོ་རང་བོད་ཟླ་བཅུ་གཉིས་པའི་ཚེས་ཉི་ཤུའི་
གཡས་གཡོན་ཞིག་ལ་འཇིག་རྟེན་འདིར་སྐྱེས་ཤིང་། རང་གཤིས་ཀྱིས་ཁེར་
རྐྱང་དུ་འདུག་རྒྱུར་དགའ་ལ་དུས་བཞི་ལས་དགུན་ལ་མོས་པའང་ལྷན་སྐྱེས་ཀྱི་
བག་ཆགས་ཤིག་ཡིན་ལོས་ཆེ། གཅན་གྱི་བྱིས་པའི་འཚོ་བ་ནི་ཁ་དོག་རྣམ་པར་
བཀྲ་བའི་བྱིས་སྒྲུང་ལྟ་བུ་ཞིག་མ་ཡིན་པར་ན་བ་མང་ཞིང་དཀའ་སྡུག་ཅུང་རེ་
མྱངས་པ་ཞིག་ཡིན།
ལོ་ངོ་བདུན་ལ་ཉེ་དུས་ཕ་ཡུལ་གྱི་གྲོང་ཚོའི་ཆ་ཚང་སློབ་གྲྭ་རུ་ཞུགས་ཤིང་
ལྷན་སྐྱེས་ཀྱི་རིག་པ་རྣོན་པོ་ཞིག་དང་ཚོར་བ་སྐྱེན་པོ་ཞིག་ཡོད་མོད། སློབ་
ཆུང་སྐབས་ཀྱི་སྦྱངས་འབྲས་ནི་དེ་འདྲའི་ཕུགས་བསམ་དང་མཐུན་པ་ཞིག་མིན།
283



ནགས་ཀློང་ཁུ་བྱུག་འདུ་གནས།
ཁོ་
84
ཡིན་ནའང་ལོ་རིམ་བཞི་བའི་སྐབས་དེར་འཛིན་གྲྭ་ཐེངས་གཅིག་འཕར་བས་
རྫོང་མི་རིགས་སློབ་འབྲིང་དུ་ཞུགས་སྐབས་ལོ་བཅུ་གཅིག་ཙམ་ལས་མེད།
གཅན་ལ་ཕུ་བོ་གཅིག་དང་ནུ་བོ་གཉིས་ཡོད། ཁོས་རང་གི་སྤུན་མཆེད་
ལ་བརྩི་བཀུར་བྱེད་པའི་ཞོར་ལ་འགྲན་རྩོད་བྱེད་རྒྱུར་ཡང་དགའ་སྟེ། ཁོ་ནི་
གཏན་དུ་ཕམ་ཁར་ཁས་མི་ལེན་པའི་ཨུ་ཚུགས་ཅན་ཞིག་བྱེད་པར་མོས། ཡིན་
ནའང་འཇིག་རྟེན་འཚོ་བ་ནི་ཁོའི་བསམ་འདུན་ཇི་བཞིན་བདེ་བླག་ཅིག་ག་ལ་
ཡིན་ཏེ། སློབ་འབྲིང་མཐར་ཕྱིན་རྗེས་རྒྱུགས་འབྲས“ སྐར་ཆ་གཅིག”གིས་
ཁུལ་མི་རིགས་དགེ་འོས་སློབ་གྲྭར་འགྲོ་རྒྱུའི་སྐལ་བ་ཆད། རྐྱེན་དེའི་ཁྲོད་ནས་
ཁོས་ད་གཟོད་སྤྱི་ཚོགས་འདིར་ངོས་འཛིན་བསྐྱར་དུ་བྱེད་དགོས་ པ་ཤེས་ལ།
མིའི་འབྲེལ་བའི་སྐོར་ལའང་བསམ་གཞིག་ཞིབ་ཏུ་གཏོང་དགོས་པ་ཤེས།
1985ལོར་རྒྱུགས་འབྲས་བཟང་པོ་དང་བཅས་གཅན་མཚོ་སྔོན་ཞིང་ཆེན་
མི་རིགས་དགེ་ཐོན་མཐོ་རིམ་ཆེད་སྦྱོང་སློབ་གྲྭ་རུ་ཞུགས་ཤིང་བོད་ཡིག་ཆེད་སྦྱོང་
འཛིན་གྲྭ་རུ་སློབ་གཉེར་བྱས། སྐབས་དེར་དགེ་རྒན་དམ་པ་རྣམས་སྔ་ཕྱིར་
བསྟེན་ཏེ་གནའ་རབས་རྩོམ་རིག་དང་ ཕྱི་ནང་རིག་གནས་ལ་སྦྱང་པ་མཛད།
“གཅན་མེ་སྟག”ཅེས་པའི་མིང་ཡང་སྐབས་དེར་རང་གིས་རང་ལ་བཏགས།
གཅན་ནི་མ་གཞི་ནས་དགའ་བ་ཉུང་ལ་རང་རློམ་གྱིས་ཁེངས་པའི་མི་ཞིག་
ཡིན། དེའི་དབང་གིས་གཅན་ལ་བློས་འགེལ་རུང་བའི་གྲོགས་པོ་རེ་གཉིས་
ཤིག་མ་གཏོགས་མེད་མོད། དེ་དག་དབར་གྱི་མཛའ་བརྩེ་ནི་དཔྲལ་བའི་མིག་
བཞིན་དུ་སྐྱོང་བར་བྱེད། གཅན་གྱིས་དོར་ཅིང་སྡང་བར་བྱེད་པ་ནི་གཡོ་སྒྱུ་
ཡིན་ལ། ཁ་སེམས་མི་མཐུན་པའི་སྐད་ཆ་དང་བྱ་སྤྱོད་དག་ལའང་ཆེས་ཆེར་
འཛེམ་པར་བྱེད། ཡིན་ནའང་ཁོ་རང་ལ་སྐྱོན་དེ་དག་མེད་པ་མིན་ཏེ་མཚམས་
ལན་རེར་ཁོ་ཡང་ཟོལ་བཅོས་ཀྱི་ཉམས་ཚུགས་སྟོན་པར་དགའ།
མི་ལོ་ཉེར་དགུ་ཡི་ལ་རྩེར་འགོས་ཤིང་མི་ཚེའི་ཕྱེད་གྲངས་ཀྱི་གྲལ་མཐར་
284



གཅན་མེ་སྟག་
བུད་པའི་གཅན་ལ་མཚོན་ན་འཇིག་རྟེན་འདིར་ཡོད་དགོས་པའི་དགེ་བའི་
འབྲས་བུ་ཅི་ཡང་མེད་ལ། གླེང་རིན་མཆིས་པའི་ལོ་རྒྱུས་ཀྱང་དེ་ཀ་ཙམ་ལས་
མེད། ལོ་འདིར་གར་བྲིས་པ་དང་ལད་ཟློས་བྱས་པའི་སྙན་ངག་དག་ཀྱང་ཁྱད་
དུ་ཐོན་པ་ཞིག་མིན་ལ། སྔོན་མེད་གསར་དུ་བཏོད་པ་ཞིག་ཀྱང་མིན་པར་རང་
སེམས་ཀྱི་ཆགས་སྡང་གླུ་རུ་བླངས་པ་ཙམ་ཡིན་ཟེར། ལོ་ཞིག་ལ་གཅན་གྱིས་རྨི་
ལམ་དུ་སྙན་ངག་མཚར་བོ་འགའ་ཤས་བྲིས་པ་རྨིས་ཤིང་། མལ་སད་དུས་ཀྱང་
དངོས་སུ་བྲིས་པ་ནང་ལྟར་སེམས་སུ་ཁྲ་ལྷང་ངེར་ཤར་བས། ཁོས་བྲེལ་བ་
འཚུབ་འཚུབ་ཀྱིས་ཡིག་ངོར་ཕབ་མོད། དེའི་དོན་གང་ཡིན་ཇི་ལྟར་ཡང་ཤེས་
ཀྱིན་མེད། རྐྱེན་དེ་འདྲ་ཞིག་གིས་གཅན་རྩོམ་རིག་གི་ལམ་བུ་འདི་དང་འབྲལ་
ཐབས་མེད་པའི་འཁྱར་སྤྲང་བ་ཞིག་བྱེད་དགོས་བྱུང་ལ། དེའི་སླད་དུ་བློས་
བཏང་བ་ཡང་ཧ་ཅང་མང་ཟེར།
སློབ་ འབྲིང་ གི་ སྐབས་ནས་ བཟུང་ གཅན་དཔེ་ཆ་ལྟ་རྒྱུར་དགའ་ཞིང་།
ལྷག་པར་དུ་ཀྲུང་ཕྱིའི་གནའ་དེང་གི་རྩོམ་རིག་བརྩམས་ཆོས་ལྟ་རྒྱུར་དེ་བས་ཀྱང་
དགའ། སློབ་ཕྱི་དང་ནངས་དགོང་གི་དུས་ཚོད་སྤྱད་ནས་རྒྱའི་གནའ་རབས་
ཀྱི་བརྩམས་ཆོས་གྲགས་ཅན《ཆུ་ངོགས་གཏམ་རྒྱུད་རྒྱས་པ》དང《ཐང་སིན་བླ་
མའི་རྟོགས་བརྗོད》སོགས་བལྟས་ཟིན་ལ། ཕྱི་གླིང་བའི་བརྩམས་ཆོས《དམར་
པོ་དང་ནག་པོ》《 ཤ་སྦྲང》《 བུ་མོ་ཇ་ལོའི་
་མེ་ཏོག་མ》སོགས་ཀྱང་བལྟས་མྱོང་།
ཡིན་ནའང་དེ་ཡིས་ཅི་ཡང་ར་སྤྲོད་བྱེད་མི་ནུས་ཏེ། གཅན་གྱིས་རང་སྟོབས་
ཀྱིས་སྙན་ངག་འབྲི་བའི་འདུ་ཤེས་ནི་དགའ་སྡུག་གི་འཚོ་བའི་ཁྲོད་ནས་བྱུང་ཞིང་
མི་ཚེའི་གོ་རིམ་བར་ནས་རྙེད་པ་ཞིག་རེད། ཁོའི་སེམས་སུ་སྙན་ངག་ནི་སྙན་
ངག་སྟེ། དེ་ལ་གསར་རྙིང་གི་ཁྱད་པར་མེད་པར་ལེགས་ཉེས་ཀྱི་ཁྱད་པར་ཡོད།
སྙན་ངག་ལ་མཚོན་ན་གསར་རྙིང་ནི་ལུས་ཀྱི་ཁྱད་པར་ཙམ་སྟེ་སྙན་ངག་དངོས་
མ་ནི་ཚིག་གི་སྒྲིག་གཞིའི་བར་རམ། ཚིག་འགྲོས་དང་དབྱངས་ཀྱི་ཁོང་གསེང་
285



ནགས་ཀློང་ཁུ་བྱུག་འདུ་གནས།
ངམ།
ང
འཆར་སྣང་རང་བཞིན་གྱི་ཚིག་གི་ཁོངས་སམ། སྣང་བརྙན་རང་
བཞིན་གྱི་སྐད་ཆའི་སྨྲ་བརྗོད་ལས་འདས་པའི་བསམ་པའི་གཏིང་ན་ཡོད་པས་
སུས་ཀྱང་སྙན་ངག་མཐོང་མ་མྱོང་ཟེར།
གཅན་ནི་ཧུར་བརྩོན་ཅན་གྱི་མི་ཞིག་ཡིན་ནའང་ཆེས་མང་བའི་དུས་ཚོད་
ནི་སྒྱིད་ལུག་གི་ངང་ནས་སྐྱེལ་བཞིན་ཡོད། དགེ་འོས་ཆེད་སྦྱོང་སློབ་གྲྭ་ནས་
མཐར་ཕྱིན་རྗེས་མགོ་ལོག་ཏུ་བྱ་བ་སྒྲུབ་པར་ཆས། ཡུལ་འདིའི་ས་བབ་མཐོ་
ཞིང༌ གྲང་ ངར་ ཆེ་ ལ་ ངོ༌ མཚར་ གྱི་ ཡུལ་ ལྗོངས་ གྲངས་ ལས་ འདས་ ནའང་།
འབྲོག་ཐང་གི་གྲོང་བརྡལ་ཆུང་བ་འདིར་སླེབས་པ་ནས་སྔར་ལས་ཀྱང་ཁེར་རྐྱང་
དུ་གྱུར། 《མགོ་ལོག》ཅེས་པའི་སྙན་ངག་ཀྱང་དེ་དུས་བྲིས་པ་ཡིན་ལ། འཚོ་
གནས་ཀྱི་འདུ་ཤེས་ཤུགས་དྲག་པའི་སྙན་རྩོམ་རིང་གྲས《ཁྲག་དང་མཆི་མ》ཞེས་
པའམ་སྐབས་དེར་བྲིས་པ་ཡིན། ཤིན་ཏུ་ཕངས་པ་ལ་སྙན་རྩོམ་ཕྱི་མ་དེ་མ་
ཡིག་དང་བཅས་བོར་ཚར་བས་ཀློག་པ་པོའི་གཟིགས་མོར་འབུལ་ཐབས་མ་བྱུང་།
གཅན་ལ་མཚོན་ན་སྙན་ངག་རྩོམ་རྒྱུ་ནི་བྱ་བ་ཞིག་གི་བརྒྱུད་རིམ་ཡིན་པ་ལས་
སྐད་ཅིག་མ་ཞིག་གི་ཚོར་བ་མིན་ལ་ཉིན་ཞག་དུ་མའི་བསྐྱར་བཟློས་ཀྱང་ཡིན་མི་
སྲིད། གསར་རྩོམ་ལ་ཞུགས་པའི་གཅན་ནི་མི་གཟབ་ནན་ཞིག་ཡིན།
གཅན་རྒྱུན་པར་མདོག་འགྱུར་ཤེལ་མིག་བསྒྲོན་པར་དགའ། ཁོའི་མིག་
གྲུང་བོ་གཉིས་རྒྱུན་པར་ཤེལ་མིག་གིས་སྦས་ཏེ་རང་ཚུགས་གསར་བ་ཞིག་གི་ངོས་
་འདྲིས་ཤིང་འགྲོགས་
་ པར་བྱེད། གཅན་གྱིས་སྙན་ངག་ལྟ་
ཚུལ་ཀྱང་མདོག་འགྱུར་ཤེལ་མིག་དང་མཚུངས། ཁོས་སྙན་ཞིང་ཡི་ག་འཕྲོག་
པའི་སྔ་རབས་ཀྱི་སྙན་ངག་ལ་བརྩི་བཀུར་དང་ཡི་རང་བྱེད་པ་མ་ཟད། མིའི་
རིགས་ཀྱི་ལས་དབང་ལ་སྤྱི་སྡོམ་དང་བསམ་གཞིག་བྱེད་པའི་དེང་རབས་ཀྱི་སྙན་
ངག་ལའང་འབྲི་སྦྱོང་བྱེད་པར་མོས། འོན་ཀྱང་འབྲི་བ་བོ་ཞིག་གི་ཆ་ནས་
བལྟས་ན་ཁོའི་ལམ་ཐག་ད་དུང་ཧ་ཅང་རིང་།
ནས་མི་
རྣམས་ལ་
286



གཅན་མེ་སྟག་
གཅན་ལ་ཁྱད་མཚར་གྱི་ལོ་རྒྱུས་མེད་ལ་མི་རྣམས་ཀྱི་ཡི་ག་འཕྲོག་པའི་
མཛད་འཕྲིན་ཀྱང་མེད། རྩོམ་རིག་གསར་རྩོམ་གྱི་ལམ་འདིར་འཁྱར་ནས་ད་
བར་དུ་སྙན་ངག་རྐྱང་བ་ཉིས་བརྒྱ་ལྷག་དང་ལྷུག་རྩོམ་བཅུ་ཕྲག་གཅིག གླུ་
ཚིག་ཉི་ཤུ་ལྷག་ལ་ཟིན་པ་དཔར་སྐྲུན་བྱས་ཟིན་ཅིང༌། དེང་སྐབས་རྒྱ་ཡིག་གི་
ངོས་ནས་ཀྱང་སྙན་ངག་རྩོམ་གྱིན་ཡོད། གཅན་ལ་བཏགས་མིང་དུ་མ་ཞིག་
ཡོད་ཅིང་རྩོམ་ལུས་མི་འདྲ་བའི་བརྩམས་ཆོས་དང་བརྗོད་བྱ་མི་འདྲ་བའི་སྙན་
ངག་སོ་སོར་མིང་དེ་དག་བེད་སྤྱོད་ཀྱིན་ཡོད། དེ་དག་ནི་རྒྱལ་སྲས་དང་ཨ་ནུ།
གངས་སྐར། རི་སྤྱང་སོགས་ཡིན་ལ། མིང་དེ་དག་གིས་ཁོའི་དུས་སྐབས་མི་
འདྲ་བའི་འཚོ་བ་དང་གཤིས་སྤྱོད་མཚོན་པ་ཡིན་ཟེར།
གཅན་དེང་སྐབས་མགོ་ལོག་ཁུལ་རྨ་ཆེན་བོད་ཡིག་སློབ་འབྲིང་གི་བོད་
ཡིག་དགེ་རྒན་ཞིག་ཡིན་མོད། ཡར་སྔོན་གྱི་ལོ་དུ་མའི་ནང་གཅན་གྱིས་མགོ་
ལོག་མི་རིགས་དགེ་ཐོན་སློབ་གྲྭ་རུ་བྱ་བ་སྒྲུབ་པའི་ལས་ཞོར་དུ། བདག་མེད་
གྱི་རྣམ་ཤེས་འཁྱམ་པོ་ ཞིག་དང་འདྲ་བར་ཟི་ལིང་དང་ཁྲིན་ ཏུའུ། གཙོས།
བླ་བྲང་སོགས་སུ་འཁྱར་ཅིང་རྙེད་པ་མེད་པའི་ལམ་བུ་ཞིག་གི་ཆེད་དུ་མི་ཚེའི་
ཕྱེད་ཀྱི་ཨང་གྲངས་བརྒལ། ལོ་དེ་དག་ལ《 བདག་མེད》ཅེས་པའི་སྙན་ངག་
རིང་པོ་ཞིག་འབྲི་བའི་དམ་བཅའ་བཀོད་ཚར་ལ། ལེའུ་རེ་གཉིས་ཤིག་གི་
འགོའང་བརྩམས་ཟིན་ཟེར། གཅན་ནི་གནས་ཚང་མེད་པའི་མི་ཡུལ་ གྱི་
འཁྱར་སྤྲང་བ་ཞིག་ཡིན་ལ། ཁེར་རྐྱང་གི་ལས་དབང་ཁོ་ནས་མི་ཡུལ་གྱི་བདེ་
འཚོལ་བའི་རྒྱལ་སྲས་ཤིག་ཀྱང་ཡིན་ཟེར་ཆོག ཁོས་ལྷ་ཚོགས་ཀྱི་བྱིན་
རླབས་སྟོར་བའི་མི་ཡུལ་གྱི་གནས་ཚང་སྐྱོ་མོར་བསམ་གཞིག་དང༌། མི་རྣམས་
ཀྱི་ཚེ་སྲོག་འདུ་ཤེས་ཀྱི་རླབས་ཤུགས་དྲག་པའི་རང་བྱུང་ཁམས་ལ་ནན་བརྟག་
བྱས་ཏེ། རང་གི་གནས་ཡུལ་དང་མི་ཚོགས་ལ་སེམས་གཏམ་ཞིག་ཅིས་ཀྱང་
བརྗོད་ངེས་ཡིན་ཟེར།
287



ནགས་ཀློང་ཁུ་བྱུག་འདུ་གནས།
བསོད་ནམས་བརྟན་པ– ང་ཚོའི་དཔུང་གྲོགས་ཤིག
འཇུ་སྐལ་བཟང་།
གྲོགས་པོ་ལགས། ཉིད་ཀྱི་གཡས་གཡོན་དང་ཉེ་འཁོར་ན་ཁུར་བོ་ལྗིད་
པོ་ཞིག་གིས་གནོན་བཞིན་མགྲིན་པ་རིང་རིང་དུ་བསྲིངས་ཏེ། རྒྱང་ཐག་ཤིན་
ཏུ་རིང་བའི་ལམ་སྣེ་ཞིག་ལ་དམིགས་པ་གཏད་དེ་འགྲོ་བཞིན་པའི་གཞོན་ནུ་སྐོར་
ཞིག་ཡོད་པར་ཁྱོད་ཀྱིས་ཐུགས་མཉམ་ཨེ་བཞག དེ་ཚོས་གཞན་ལ་རྫིག་་་་
ཉམས་མི་སྟོན་ཅིང་། གཞན་ཚོས་རང་ལ་ཟུར་ཟ་བྱེད་པ་ལའང་ཅི་མི་སྙམ།
དེ་ཚོས་མང་པོ་ཞིག་ལ་དོ་སྣང་དང་སེམས་ཁྲལ་བྱེད་ཅིང་བྱ་དགོས་པའི་དབང་
གིས་ད་དུང་མང་པོ་ཞིག་ལ་དོ་སྣང་དང་སེམས་ཁྲལ་མི་བྱེད་ལ་བྱ་ཁོམ་ཡང་མེད།
བསོན་ནམས་བརྟན་པ་ཞེས་བྱ་བའི་སྐྱེས་བུ་བཟོད་བསྲན་དང་སྡུག་རུས་ཅན་
ཞིང་ཀྱང་དེའི་ཁྲོད་ན་རྒྱུ་སྟེ– གལ་ཏེ་ཁྱོད་ཀྱི་མཉམ་པར་བཞག་ཡོད་ན་དེ་སྔོན་
《ལྷོ་བཞུད་ཀྱི་ཆུ་འཛིན》མཛེས་པོ་ཞིག་མཐོང་ཡོད་སྲིད་ལ། 《ཉི་ཟླ་རི་བོའི》
རྣ་ཆ་གཡོ་བའི་སིལ་སྒྲ་སྙན་མོ་ཞིག་ཀྱང་ཐོས་ཡོད་སྲིད།
ངས་ནི་ཁོ་རང་ངོ་ཤེས་ཤིང༌། བས་མཐའི་ས་ཆ་ཆུང་ངུ་ན་ཉིན་བཞིན་
གདོང་ལ་གདོང་ཕྱོགས་ཏེ་སུན་སུན་པོར་སྡོད་པའི་གྲོགས་པོ་དག་གི་ཡ་གྱལ་ཞིག་
ཏུ་བགྲངས་ཡོད། ཁོ་ནི་དབེན་ པར་བསྲན་ཚུགས་ཤིང་འདུ་འཛི་ལའང་་་
ཐུགས་དགྱེས་པ་དང་། ངོ་གནོང་ཆེ་ཙམ་ཡོད་ཅིང་སྤོབས་པའང་གཏིང་ནས་
བདོ་བ། ནམ་ནམ་ཞར་ཞར་གྱི་དོན་བྱ་ཕྲན་ཚེགས་དག་ལ་རྩིས་གདབ་ཆེར་
288



གཅན་མེ་སྟག
མེད་ཀྱང་ཆེ་ཕྱོགས་ཀྱི་འདུན་མ་བརྟན་པོ་ཞིག་གཞར་ཡང་མི་གཏོང་བ་སོགས་མི་
གཤིས་ཉིས་སྦྲགས་ཀྱི་ཁྱད་ཆོས་དང་ལྡན་པ་ཞིག་ཡིན་པ་འདྲ་སྙམ་ལ། གང་
ལྟར་བློ་རྩེ་གྲུང་ཞིང་ རང་བཞིན་གྱིས་ཤེས་རབ་གསལ་ལ། རྟོག་འཆར་གྱི་་
བཀོད་པ་ཕུན་སུམ་ཚོགས་པ་ཞིག་ཡོད་པ་དང༌། བསྐྱར་ཟློས་ལ་ཤིན་ཏུ་མི་
དགའ་ཞིང༌། གསར་སྙེག་གི་འདུན་པ་ཤུགས་དྲག་པོ་དང་ལྡན་པ་ཞིག་ཏུ་ངེས།
དུས་མཚུངས་སུ་རུས་རྐང་མཁྲེགས་པོ་ཞིག་གི་ཨུ་ཚུགས་ལ་བརྟེན་ནས་རང་ཉིད་
ཀྱི་ངོས་ནས་འཇིག་རྟེན་འདིར་འགྲེང་བ་ལ་འཁྲེང་ཞེན་ཤིན་ཏུ་ཆེ་ཞིང་། མི་
ཡུལ་འདིར་ཡར་ལངས་མར་འགྱེལ་ཅི་འདྲ་བྱུང་ཡང་བསོད་ནམས་བརྟན་པ་
རང་བྱེད་པར་འདོད།
ཁོ་རང་འཇིག་རྟེན་འདིར་འཚོ་དགོས། དེའི་ཕྱིར་ཁོས་བཟའ་དགོས་ལ་
གྱོན་ཡང་དགོས། བཀོལ་དགོས་ལ་སྤྱོད་ཀྱང་དགོས། འོན་ཀྱང་དེ་ཚོ་གང་
ལའང་ ཐད་ ཀར་ མི་ གཏོགས་ པའི་ སེམས་བྱུང་ མཁྲེགས་ འཛིན་ ཅན་ ཞིག་ སྟེ།
འགན་འཁྲིའི་འདུ་ཤེས་ཤིག་གིས་ཁོ་ལ་ཟུག་བག་ཡང་ཡང་སྐྱེད་ཅིང། དེ་ཟླ་བ་
བསྙེག་ པ་ བཞིན་ ཟིན་ དཀའ་ ནའང་ རྗེས་ སུ་ འདོར་ དུའང་ མེད་ པར་ གྱུར།
བསླུ་བྲིད་དེའི་དབང་གིས་མི་ཡུལ་འདིར་འདུན་མ་མང་པོ་ཞིག་བསྟར་ཕྲེང་རིང་
མོར་བསྒྲིགས་པའི་མཐར་མོས་འདུན་དང་ལས་དབང་གང་རུང་ཞིག་གི་
བསྒྱུར་བའི་གོམ་ཁ་དེ་རྩོམ་རིག་གསར་རྩོམ་གྱི་ཕྱོགས་སུ་ཆེས་ཆེར་ལྷུང་ཕྱིར་ལྡོག་
ཏུ་མེད་པའི་གནས་སུ་གྱུར་ལ། དུས་དེ་ནས་བཟུང་ཁོང་རང་རླབས་རྩེར་་
བསྐྱོན་པའི་གཡོར་གྲུ་བཞིན་སོས་དལ་དང་འཇགས་པ་མེད་པར་ལམ་ནས་ལམ་
དུ་ཆས།
ལམ་བུ་དེར་ཞུགས་པ་ནས་བཟུང་ཁོས་དཀྲུགས་ ཇ་མང་པོ་ཞིག་བཏུང་
མྱོང་། ཁོས་ཨ་ཕའི་ཆོས་འདོན་ལུགས་ཤེས་ཤིང་། ཨ་མའི་གླུ་ལེན་སྟངས
རྟོགས་ནའང་། རང་ཉིད་ཀྱི་དབྱངས་གསལ་གྱེར་སྟངས་ལ་བརྟེན་ནས་རང་
289



ནགས་ཀློང་ཁུ་བྱུག་འདུ་གནས།
ཉིད་འཇིག་རྟེན་འདིར་འཚོ་བ་ཁྱབ་སྒྲོག་བྱས། ཁོས་སྲོལ་རྒྱུན་ལ་བཀུར་བརྩི་
བྱེད་ ཅིང་། དེ་བས་ཀྱང་གཞན་སྲོལ་ལ་མིག་ལྟོས་བྱེད་པས། ཁོང་གི་
བརྩམས་ཆོས་དེ་དག་ལ་རྒྱ་ལུགས་ཀྱི་གོས་བཀླུབས་ཤིང༌། ཕྱི་སྲོལ་གྱི་རྒྱས་
འདེབས་པར་བྱེད་མོད། རང་ཉིད་ཀྱི་བསམ་གཞིག་དང་ཡིད་འགྱུར་གྲུང་པོ་
དེ་ཚོ་སྙུང་བུ་སྒྱེ་ནང་དུ་བཅུག་པ་བཞིན་ག་ས་ག་ནས་ཕྱི་རུ་ཀྲོང་ངེར་ཐོན་ཡོད།
དེ་ནི་གསར་གཏོད་ཡིན་ལ། གཞན་སུ་ཡིས་ཀྱང་འཕྲོག་པར་མི་ནུས་པའི་་
བསོད་ནམས་བརྟན་པའམ་གཅན་མེ་སྟག་རང་གི་ཁྱད་ཆོས་ཐུན་མོང་དུ་གྱུར་པ་
དེའང་ཡིན་ནོ། ། ཁོའི་བློ་ཁ་འཁོར་ཕྱོགས་དང་། སྙུག་ཁ་སྒྱུར་སྟངས། ཐ་
སྙད་ཀྱི་བཀོལ་སྟངས་འཚོལ་ལུགས་སོགས་གང་ལའང་རང་ཉིད་ཀྱི་སྒེར་ཁྱད་
མངོན་པར་ཐོན་ཡོད་པས། ཁོང་ནི་གསར་གཏོད་ཀྱི་སྤོབས་པ་དང་གསར་
གཏོད་ཀྱི་ཤེས་རབ་ཀྱིས་ཕྱུག་པའི་ན་གཞོན་རྩོམ་པ་པོ་སྙན་ངག་སྨྲ་བ་ལྷང་དུ་
ཐོན་པ་ཞིག་གོ །
དེ་སྔོན་ཁོས་རང་ཉིད་ཀྱིས་རང་མོས་ངང་བདམས་པའི་འདུན་མ་དེའི་
ཕྱིར་དུ་བརྩོན་པ་མང་དུ་བྱས་ཡོད་སྲིད་ལ། འབྲས་བུའང་གཡུར་དུ་ཟ་བ་ཞིག་
ཐོབ་ཡོད། ཇི་སྐད་དུ《མེ་ལོང》མཁན་པོ“ སྙན་ངག་མཛེས་པར་བྱེད་པ་ཡི། །
ཆོས་རྣམས་རྒྱན་ཞེས་རབ་ཏུ་བརྗོད། །དེ་ནི་ད་ལྟའང་རྣམ་རྟོག་སྟེ། །དེ་དག་
མ་ལུས་སུས་འཆད་ནུས། ”ཞེས་གསུངས་པ་བཞིན་ཁོས་དེ་སྔོན་སྙན་ངག་ཏུ་
གྲགས་པའི་སྙན་ངག་དང་སྙན་ངག་ཏུ་མ་གྲགས(རང་རེའི་ལུགས)པའི་སྙན་ངག་
མང་པོ་ཞིག་ང་ཚོའི་མདུན་སྔར་འགྲེམ་སྟོན་བྱས་ཤིང་། ང་ཚོའི་སྡུན་གྱི་ནམ་
མཁའ་ལ་མཁའ་དབུགས་དྭངས་མོ་ཞིག་བསྐྱལ་འོང་ཞིང་། ང་ཚོའི་སྐྱེད་ཚལ་
དུ་མེ་ཏོག་གསར་བ་མང་པོ་ཞིག་བཏབ། ད་ལྟ་བོད་པ་ན་གཞོན་དག་གི་ཁྲོད་
དུ་ཁོང་གི་སྙན་རྩོམ་གྱིས་བག་ཆགས་ཟབ་མོ་ཞིག་བཞག་ཡོད་དེ། ཁོའི་་
བརྩམས་ཆོས་འགའ་ཞིག་ལ་མིག་དཔེ་བྱས་ནས་ལད་རྩོམ་བྲིས་པ་ཁོ་བོས་ཀྱང་ཁ་
29O



གཅན་མེ་སྟག
ཤས་མཐོང་། དེ་བཞིན་ཁོའི་སྒྱུ་རྩལ་རང་གཤིས་ཀྱིས་ཀྱང་དངོས་སམ་བརྒྱུད་
ནས་བོད་ཀྱི་རྩོམ་སྟེགས་གསར་བར་ཤུགས་རྐྱེན་གཏོང་བཞིན་ཡོད་ལ་གཏོང་
ངེས་ཀྱང་ཡིན་སྙམ།
འོན་ཀྱང་། ཁོ་ད་དུང་ཡིད་ཚིམ་མི་སྲིད་དེ། 《ད་དུང་འབྲི》ཞེས་དམ་
བཅའ་བསྒྲགས་ཟིན་པ་ང་ཚོས་ཐོས་བྱུང༌། ནམ་ཞིག་ཁོས་ཡེ་ནས་ཐོག་བརྫིས་
སུ་མ་ཤོར་བའི་མེ་ཏོག་གསར་བ་ཆུན་པོ་ཞིག —མིན་ཏེ་པང་བ་གང– དེ་ཡང་
མིན་ཏེ་ཐང་གང་རྫུ་འཕྲུལ་ལྟ་བུས་བསྣམས་འོང་སྟེ། ང་ཚོའི་ཐུན་མོང་གི་སྐྱེད་
ཚལ་འདིར་འགྲེམ་ངེས་ཡིན་ལ། དེ་ཇི་བཞིན་དོན་དུ་འགྱུར་བའི་སྨོན་ལམ་
རྣམ་པར་དག་པ་ཞིག་ཀྱང་འདེབས་སོ། །
291



ནགས་ཀློང་ཁུ་བྱུག་འདུ་གནས།
གཅན་མེ་སྟག་དང་འཕྲད་འདྲིས་བྱུང་ཚུལ།
གངས་ཞུན།
དྲ་
is ir F io ir
ཟུ
ལ་
སྤྱི་ལོ 1985ལོར་ང་རང་ཆབ་ཆར་ཆགས་ཡོད་པའི་མཚོ་སྔོན་མི་རིགས་
དགེ་འོས་ཆེད་སྦྱོང་སློབ་གྲྭར་ཞུགས་དུས་སྙན་ངག་པ་ཡང་དེ་ཀར་བཞུགས།
དེ་ དུས་ ཁོ་ རང༌ སྙན་ ངག་ པ་ མིན་ ལ་ སྙན་ ངག་ པའི་ ཉམས་ ཀྱང་ མི་ འདུག
གཟུགས་ཆུང་བས་ནམ་ཡང་ཀུན་གྱི་གྲལ་མགོར་འདུག་རྐྱང་བྱེད། སློབ་གྲྭ་དེ་
ནི་པཎ་ཆེན་སྣང་བ་མཐའ་ཡས་ཀྱིས་མཚོ་སྔོན་གྱི་སློབ་གསོར་དམིགས་ནས་
བཙུགས་པ་ཞིག་སྟེ་ང་ཚོ་ནི་སློབ་གྲྭ་འདིའི་ཐོག་མར་བསྡུས་པའི་སློབ་མ་ཡིན་ལ
འཛིན་གྲྭ་ཧྲིལ་བོར་མི་ཉེར་གཅིག་དང་ཐམས་ཅད་ཀྱང་ཕོ་གསར་རྐྱང་རྐྱང་ཡིན།
དེ་དུས་དགེ་རྒན་དམ་པའང་དུ་མ་བཞུགས་པས་ང་ཚོ་སློབ་སྦྱོང་ལ་ཤིན་ཏུ་
དགའ་ལ་སྙན་ངག་ལ་དེ་བས་ཀྱང་དགའ། ལྷག་པར་དུ་གཅན་མེ་སྟག་འདི་
སྙན་ངག་འབྲི་རྒྱུར་དགའ་ཞིང་བྲིས་པ་ཡང་ཧ་ཅང་ལེགས། ཉིན་ཞིག་ཁོས་
སྙན་ངག་རིང་པོ་ཤོ་ལོ་ཀ་ལྔ་བཅུར་ལོངས་པ་ཞིག་བྲིས་པ་རྒན་བཤད་སྒྲུབ་་
མཆོག་ལ་ཕུལ་བར་རྒན་ལགས་ཐུགས་ཤིན་ཏུ་མཉེས་ཏེ། “བསོད་ནམས་དར་
བབས་སྙིང་སྡུག་ལང་ཚོའི་དཔྱིད། ། མཛའ་བའི་གྲོགས་སུ་བསྡེབས་པའི་དགེ་
མཚན་ལས། །ལུང་རྟོགས་ཐུབ་བསྟན་རྩེ་དགའ་གསར་བའི་དཔལ། །ལོངས་
སུ་སྤྱོད་པ་འདི་ཀོ་ཨེ་མ་རྨད། ” ཅེས་སྙན་ངག་པའི་མིང་ཧྲིལ་བོ་ཚང་བ་ཞིག་
ཚོགས་གྲལ་ནས་གནང་། སྙན་ངག་པ་ད་ལྟའི་བར་སྙན་ངག་གི་གཏིང་སར་
292



གཅན་མེ་སྟག
ལྷུང་སྟེ་ཕྱིར་འབུད་མི་ཐུབ་པ་ཡང་རྒན་བཤད་སྒྲུབ་མཆོག་གི་སྙན་ངག་ཤོ་ལོ་ཀ་
དེ་རྐྱེན་གཅིག་ཏུ་ངེས།
ང་རང་ཡང་སྙན་ངག་ལ་དགའ་བས་ངེད་གཉིས་ཕན་ཚུན་མཛའ་་་་
གཅུགས་ཀྱི་གྲོགས་པོར་གྱུར་ཏེ། 《སྙན་ངག་མེ་ལོང》གི་སྦྱང་གཞིའི་དཔེར་
བརྗོད་ཡོངས་རྫོགས་བཞག་ཚར་ཅིང་། ཐ་ན་སྙན་ངག་ཤོ་ལོ་ཀ་རེ་མ་བྲིས་
པར་དུ་བ་མ་འཐེན་མི་ཆོག་ལ་དུ་བ་རྐང་གཅིག་ཀྱང་སྙན་ངག་ཤོ་ལོ་ཀ་རེ་དང་
བརྗེས་པ་ལྟ་བུར་ཧ་ཅང་སྐྱིད་པའི་དུས་ཤིག་བསྐྱལ་བ་ཡིན།
སློབ་མའི་སྐབས་སུ་སྙན་ངག་མང་པོ་བྲིས་ན་ཡང་དེ་སྦྱང་བའི་ནང་དུ་
བརྩིས་ཏེ་བརྩམས་ཆོས་ངོ་མར་བརྩི་ཡི་མེད། མཐར་ཕྱིན་རྗེས། ངེད་གཉིས་
ཀྱིས་ཀྱང་པཎ་ཆེན་རིན་པོ་ཆེས“ངའི་བུ་སློབ་ངོ་མ་ཞིག་ཡིན་ན། བོད་ཡུལ་གྱི་
ཆེས་དཀའ་ཁག་ཆེ་བའི་ས་ཆར་བྱ་བ་བསྒྲུབ་ཏུ་སོང”ཞེས་པའི་བཀའ་གསུང་སྤྱི་
བོར་བཅིངས་ནས་དཔའ་ཁས་ལེན་གྱིས་མགོ་ལོག་ཏུ་སོང་བ་ཡིན།
མགོ་ལོག་ཏུ་ཐོན་རྗེས། སྙན་ངག་པས་དུ་བ་འཐེན་རྒྱུ་ཇེ་མང་དུ་སོང་ལ།
སྙན་ངག་འབྲི་རྒྱུ་ཡང་ཇེ་མང་དུ་སོང་།
མཚམས་རེར་མཚན་མོ་གཉིད་རྒྱུའང་
བརྗེད་འགྲོ། ནམ་ གསལ་དུས་ ཁོ་ད་དུང་སྙན་ངག་གི་ནང་དུ་ ཐིམས་ཡོད།
ཉིན་ཞིག་ཁོས《ཁྲག་དང་མཆི་མ》(ཚིགས་བཅད)《རྨ་རྒྱལ་སྦོམ་རའི་ལེའུ》( རང་
མོས)ཞེས་པའི་སོ་སོར་ཤོག་གྲངས་བཞི་བཅུ་ཙམ་རེ་ཡོད་པའི་སྙན་ངག་རིང་པོ་
གཉིས་ང་ལ་བསྟན་བྱུང༌། བལྟས་རྗེས་ང་རང་རྩོམ་རྩལ་ལ་ཧ་ལས། སྙན་
ངག་ པ་ ཡང་དེ་གཉིས་ལ་འདང་ཆེ་བས་རྒྱུན་དུ་ལུས་ལ་བཅིངས་ནས་འགྲོ།
ཉིན་ཞིག་དེ་གཉིས་བར་བས་སྙན་ངག་པ་ཉིད་དུ་མར་སྡུག་ལས་མ་སད། ཕལ་
ཆེར་ངུ་ལ་ཉེ། ཉིན་ཞིག་ང་ཁོ་སར་འགྲོ་དུས《ཉི་ཟླ་རི་བོའི་སྙན་ཚིག》སོགས་
བྲིས་འདུག དེ་ནི་སྤྱི་ལོ1990ལོ་རེད། 《བརྩེ་དུང་གི་ཆེད་དུ》《ལྷོ་བཞུད་
ཀྱི་ཆུ་འཛིན 》《གཞོན་ནུ་མའི་གོམ་སྒྲ》སོགས་ཀྱང་དེའི་སྔ་གཞུག་ཏུ་བྲིས་པ་
293



ནགས་ཀློང་ཁུ་བྱུག་འདུ་གནས།
ན
ཡིན།
སྙན་ངག་པ་ཉིད་དཔེ་ཆ་བལྟ་བར་ཧ་ཅང་དཀའ། འཚོ་བ་དང་གསར་
རྩོམ་གྱི་གོ་རིམ་གང་གི་སྐབས་ཡིན་ནའང་ཁོ་ནི་ངལ་དུབ་མི་ཤེས་པའི་སྙིང་རུས་
ཅན་ཞིག་ཡིན་པས་རྒྱལ་ཁབ་ཕྱི་ནང་གི་རིག་གནས་མང་པོར་སློབ་སྦྱོང་དང་བྱ་
བ་དངོས་ཀྱི་སྦྱོང་བརྡར་ལྷོད་མེད་བྱེད་པ་མ་ཟད།
རྩོམ་རིག་གསར་རྩོམ་གྱི་ཆེད་དུ་འཇིག་རྟེན་གྱི་བྱ་བ་ཟ་ཟི་དག་སྟེ་གོ་་
གནས་དང་མཚན་སྙན་སོགས་ཀྱང་ཅི་དགར་བསྐྱུར་བ་ཞིག་ཡིན། ལྷག་པར་
དུ་སྙན་ངག་པ་ཉིད་བསྐྱར་བཟློས་དང་ལད་མོ་ལ་གཏན་ནས་མི་དགའ་བས་རང་
ཉིད་ཀྱི་ཁྱད་ཆོས་དང་གསར་རྩོམ་གྱི་སྙེག་ཕྱོགས་ཐུན་མོང་མ་ཡིན་པ་ཞིག་ཡོད།
སྤྱི་ལོ1992ལོ་ནས1994ལོའི་བར་སྙན་ངག་པ་ཟི་ལིང་དུ་བསྡད། བར་དེར་
བོད་ཁུལ་གྱི་དུས་དེབ་དང་ཚགས་པར་སྣ་ཚོགས་སུ“གཅན་མེ་སྟག”དང༌“རྒྱལ་
སྲས”སོགས་ཀྱི་མིང་མང་དུ་མཐོང་རྒྱུ་བྱུང་ལ། གྲོགས་པོ་ཚོ་དང་གཞན་དག་
གི་ཁ་ནས་ཀྱང་རྒྱུན་པར་གླེང་བ་ཐོས། ཕྱི་གླིང་ལུགས་ཀྱི་སྙན་ངག་རྐང་བ་
བཅུ་བཞི་མའི་སྲོལ་ཡང་བོད་དུ་སྤྱད། རྗེས་སུ《 གངས་རྒྱན་མེ་ཏོག》ཏུ《ང་ཚོ་
སྤྲིན་བཞིན་འཕྱོ》སོགས་མཐོང་དུས་རྩོམ་གཤིས་ཀྱང་ཅུང་འགྱུར་འདུག
1994ལོར་ཐེངས་གཉིས་པར་མགོ་ལོག་ཏུ་འབྱོར་དུས་སྙན་ངག་པའི་
གྲགས་རྒྱ་ཤིན་ཏུ་ཆེ་བས་ལྟད་མོར་ལྟ་རུ་ཡོང་མཁན་ཡང་མང་། ཁོ་ཐོག་མར་
ང་སར་སླེབས་བྱུང་། སྐྲ་རིང་པོ་སོག་རྒྱབ་ཏུ་ཁེབས། ངས“དེ་ཅི་རེད”དྲིས་
པར་ཁོ་འཛུམ་པ་ཙམ་ལས་ཁ་མ་གྲགས། ཉིན་ཞིག་ང་རང་ཁོའི་སར་འགྲོ་དུས་
ཁང་མིག་ཆུང་ཆུང་དུ་སྨུག་གིས་མོག་མོག་པོར་བཟོས་པའི་ཕུག་ན་སྙན་ངག་པའི་
ཐོད་པའི་བསམ་མདུད་དང་དུད་སྣེའི་མེ་འོད་གཉིས་གསལ་ལ་མི་གསལ་དུ་སྣང་།
《དུས་སྐབས་གང་རུང་ཞིག་གི་ངའི་སྣང་བརྙན》ཅེས་པ་དང《ཁྱི་ཁ་ཚུམས》ཀྱི་
སྐོར་ཉིན་དེ་དག་ལ་བྲིས་ཤིང་ཁེར་རྐྱང་གི་འཚོ་བའི་རྣམ་འགྱུར་དེས་སྙན་ངག་
294



གཅན་མེ་སྟག་
པ་ཐང་ཆད་ཀྱིན་པ་འདྲ། རེ་ཞིག་ནས་ངས་ཁོ་ལ“ཆུང་མ་ཞིག་བླངས་ན”
ཞེས་དྲིས་པར། སྙན་ངག་པས་མགོ་གཡུག་གཡུག་ཙམ་ལས་ཅི་ཡང་མ་བཤད།
ང་ཨེན་ཙམ་སྐྱོ་དགོས་པ་བྱུང་།
སྐབས་དེ་དག་ལ《 བྱ་རྒོད》《རླུང་རྟ་ནག་པོ》《མི་འདི་ཚོ》 《རླུང་ལྡང་
བའི་སྔ་ཕྱི》སོགས་ཕུལ་དུ་བྱུང་བའི་སྙན་ངག་མང་པོ་བྲིས་ཟིན་ནའང་། དུས་
དེབ་སོགས་སུ་བསྐུར་རྒྱུར་འཐད་ཀྱིན་མེད།
ངས་ཨུ་ཚུགས་བྱས་ མཐར་ རེ་འགའ་ དུས་དེབ་ སོགས་ སུ་ བཀོད་བྱུང༌།
ན་ནིང《མཚོ་སྔོན་མང་ཚོགས་སྒྱུ་རྩལ》སྟེང《དུས་ཚོད་མང་པོ་མི་འདུག》ཅེས་པ་
ཞིག་བཀོད་པ་དེར་དོན་སྙིང་ཆེན་པོ་ཡོད། མདོར་ན་རྗོད་བྱེད་ཚིག་གི་སྦྱོར་
སྟངས་དང་བརྗོད་བྱ་དོན་གྱི་གདམ་ཚུལ། སྒྱུ་རྩལ་བསམ་བློའི་འབབ་གཞི།
བློ་གྲོས་རྩལ་གྱི་ཡང་ཟོར་སོགས་གང་ནས་བལྟས་ཀྱང་གཅན་མེ་སྟག་ནི་དུས་
རབས་དང་ལོ་རྒྱུས་ལ་དབང་བའི་སྙན་ངག་པ་ཞིག་དང་མི་རིགས་ལ་དབང་བའི་
སྙན་ངག་པ་ཞིག་ཀྱང་ཡིན།
ད་ལྟ་ཁོ་ད་དུང་དགུང་ལོ་ཆུང་བས་ང་ཚོས་ཁོ་རང་འཇིགས་མེད་སྔོན་
བསྐྱོད་བྱེད་པར་སྐུལ་མ་དང་རང་རིགས་གཉིད་ལས་དཀྲོག་པར་དཔུང་རོགས་
བྱེད་དགོས་ཨང་།
གནམ་འོག་འདི་ན་གཅན་མེ་སྟག་ལ་ཆ་རྒྱུས་ཆེས་ཟབ་པ་ནི་ང་རང་ཡིན་
མོད། འབྱུང་འགྱུར་གྱི་བགྲོད་ལམ་རིང་བས་ལབ་མང་ན་སྙན་ངག་པ་ཁོ་རང་
ལ་སྟབས་མི་བདེ་བར་དོགས་ནས་འདི་ག་ཙམ་གྱིས་ཆོག་པ་བྱས་སོ། །
，，
་ ་ ་ - ： ，་ ：: .
295
་



བྲག་གདོང་བཀྲས་གླིང་དབང་རྡོར།
བྲག་གདོང་བཀྲས་གླིང་དབང་རྡོར།
ངོ་སྤྲོད་མདོར་བསྡུས།
བྲག་གདོང་བཀྲས་གླིང་དབང་རྡོར་ལགས་ནི། 1934ལོར་བོད་ལྗོངས་
རྒྱལ་རྩེ་ ཁུལ་བྲག་ གདོང་བཀྲས་གླིང་ཞེས་པའི་ཁྱིམ་དུ་འཁྲུངས། 1940ལོ་
ནས་ རྒྱལ་ རྩེ་
ལྷ་ ས་ བཅས་ སུ་ བོད་ ཀྱི་ ལུགས་ རྙིང༌ སློབ་ གྲྭར་ ཞུགས།
1946ལོ་ནས་རྒྱ་གར་རྡོ་རྗེ་གླིང“སེན་འཇོ་སེབ”ཏུ་གྲགས་པའི་དབྱིན་ཇིའི་སློབ་
གྲྭར་སློབ་སྦྱོང་མཛད་ཅིང་། 1953ལོར་ཕྱིར་ཕེབས་ནས་ལྷ་ལྡན་ཟས་ཞིང་
སློབ་གྲྭ་དང་རྒྱལ་རྩེ་སློབ་ཆུང་དུ་དགེ་མིང་མཛད། 1958—1976ལོར་རྒྱལ་
རྩེ་གཞོན་ནུ་སྡེ་ཚོགས་ལས་དོན་ཨུ་ཡོན་ལྷན་ཁང་དང་གཞིས་རྩེ་ས་གནས་ལས་
བྱེད་ སློབ་ གྲྭ། གཞིས་ རྩེ་ རྟ་ ནག་ གློག་ ཁང་ སོགས་ སུ་ ཕྱག་ ལས་ མཛད།
1977-1984ལོར་རང་སྐྱོང་ལྗོངས་སློབ་གསོ་ཐིང་དུ་སློབ་གྲྭ་འབྲིང་ཆུང་གི་
སློབ་དེབ་རྩོམ་སྒྱུར་མཛད། 1985—1991ལོར་བོད་རང་སྐྱོང་ཡུལ་སྐོར་་
ཅུས་སུ་ཕྱག་ལས་གནང་། 1992ལོར་རྒན་ཡོལ་མཛད།
ལྗགས་རྩོམ་ལ་རང་རྩོམ་དང་སྒྱུར་རྩོམ་གཉིས་སུ་འདུ་བ་སྟེ། 《བཀྲས་
ཟུར་ཚང་གི་གསང་བའི་གཏམ་རྒྱུད》ཅེས་སྒྲུང་གཏམ་རིང་གྲས་བོད་ཡིག་དང་
དབྱིན་ཡིག་གཉིས་སུ་འབྲི་གནང་མཛད་ལ། 《བོད་ཡུལ་དང་བོད་མི》( ཆ་ ཚུ་
R + ཆོ)རྒྱ་ཡིག་ནས་དབྱིན་ཡིག་ཏུ་བསྒྱུར། 《ཡུལ་སྐོར་སྣེ་ཤན་པའི་ཉིན་
དེབ》དབྱིན་ཡིག་གིས་བྲིས་པ་མ་ཟད། 《བོད་དབྱིན་རྒྱ་གསུམ་ཤན་སྦྱར་ཚིག་
མཛོད》ཅེས་ པའི་ དེབ་ ཆུང་ ཞིག་ ཀྱང་ སྒྲིག་ གནང༌ མཛད། དེ་ དག་ ལས་
《བཀྲས་ཟུར་ཚང་གི་གསང་བའི་གཏམ་རྒྱུད 》ལ1997ལོར《བོད་ཀྱི་རྩོམ་རིག་སྒྱུ་
རྩལ》རྩོམ་སྒྲིག་ཁང་གི་“རླུང་རྟ་བུམ་པ”ཡི་བྱ་དགའ་དང 1999ལོར ༥
“ སྐབས་
གཉིས་པའི་བོད་ལྗོངས་དུས་རབས་གསར་པའི་རྩོམ་རིག་བྱ་དགའ”ཐོབ།
297



ནགས་ཀློང་ཁུ་བྱུག་འདུ་གནས།
《བཀྲས་ཟུར་ཚང་གི་གསང་བའི་གཏམ་རྒྱུད》གྲུབ་ཚུལ་དང་
མྱོང་ཚོར་འགའ།
བྲག་གདོང་བཀྲས་གླིང་དབང་རྡོར།
1992ལོར་བདག་རྒན་ཡོལ་བྱས། རྒན་ཡོལ་དུ་གནས་པའི་སྐྱེ་བོ་ ཅི་
རིགས་པར་རང་གི་མི་ཚེའི་སྨད་ཆ་སྐྱེལ་ཐབས་རེ་འདུག བདག་ལ་མཚོན་ན་
རྩོམ་རིག་དང་ཡིག་སྒྱུར་གྱི་གདམ་གར་ཕྱོགས་པ་ཡིན། དེའང་ཐོག་མར་ཤེག་
སི་པི་ཡར་གྱི་གྲགས་ཅན་གཏམ་རྒྱུདHamlet ཞེས་པ་འཛམ་གླིང་གི་སྐད་ཡིག་
ཆེ་གྲས་ཅི་རིགས་ལ་ཕབ་ཟིན་སྟབས། རང་ཅག་ལའང་དེ་ལྟར་བྱུང་ན་ཅི་མ་
རུང་སྙམ་བཞིན་སྒྱུར་འགོ་བརྩམས། 1993ལོར་དེབ་དེའི་ལྔ་ཆ་གཅིག་ཙམ་
བསྒྱུར་ཟིན་མཚམས་སྟེས་དབང་དུ《 བཀྲས་ཟུར་ཚང་གི་གསང་བའི་གཏམ་་
རྒྱུད》ཀྱི་སྒྲུང་གཞི་སྟེ། སྔར་བྱིས་པའི་དུས་སུ་ཐོས་མྱོང་ལྟར་ན་འགྲུལ་བའི་
གནས་རྟེན་ཕན་ཚུན་ངན་པ་ཁ་མཐུན་གྱིས་འགྲུལ་བ་དངུལ་ཡོད་པོར“ལུག”
ཅེས་མིང་བཏགས་ཏེ་ལམ་བར་འཕྲོག་བཅོམ་བྱེད་ཀྱི་ཡོད་པའི་གཏམ་རྒྱུད་སྣང་
བར་ཤར།
རེ་ཞིག་མནོ་བསམ་བཏང་བའི་སྙིང་པོར་ཡིག་སྒྱུར་ནི་ཅི་ཙམ་ལེགས་རུང་
གཞན་གྱི་བསམ་བློ་ཡིན་པ་དང་རང་རྩོམ་ནི་ཅི་ཙམ་དམན་རུང་རང་གི་བསམ་
བློ་ཡིན་པར་རློམ་སྟེ་ཤེག་སི་པི་ཡར་གྱི་སྒྲུང་གཏམ་གནས་སྐབས་ངང་འཐེན་གྱིས
《 བཀྲས་ཟུར་ཚང་གི་གསང་བའི་གཏམ་རྒྱུད》ལ་བརྩོན། དེབ་དེའི་སྟོད་ཆ་
298



བྲག་གདོང་བཀྲས་གླིང་དབང་རྡོར།
གྲུབ་མཚམས《བོད་ཀྱི་རྩོམ་རིག་སྒྱུ་རྩལ》གྱི་རྩོམ་སྒྲིག་པུའུའི་དབུ་འཛིན་ལྷུན་
གྲུབ་རྣམ་རྒྱལ་མཆོག་ལ་སྤྱན་ཞུར་བསྟར་བར་གང་ཉིད་ཐུགས་རབ་ཏུ་མགུ་ནས་
དེབ་འདིའི་རྩོམ་འབྲིའི་ཐད་བཟོ་བཅོས་ཆེན་པོ་ཞིག་དགོས་གལ་གྱི་བཀའ་སློབ་
ཕེབས་པའི་སྙིང་པོར། དེབ་དེའི་སྟོད་ཆ་ཙམ་དུ་མ་ཟད་སྨད་ཆའང་འཕྲལ་དུ་
འབྲི་དགོས་པ་དང་གཅིག བྲོས་བྱོལ་ལས་འགོ་བཙུགས་ཏེ་སླར་བྲོས་བྱོལ་དུ་
འགྲོ་དགོས་པ་དང་གཉིས། བོད་ཀྱི་དབང་སྒྱུར་པའི་ཁྲོད་དུ་རུལ་སུངས་ཀྱི་བྱ་
བ་རིམ་པ་བསྟར་ཆགས་སུ་གནས་ཡོད་པ་དང་གསུམ། བཀའ་ཤག་ལ་འབུལ་
བྱེད་ཀྱི་སྙན་ཞུ་སོགས་ཡིག་རྙིང་ཅི་རིགས་སྔར་སྲོལ་ཇི་བཞིན་དུ་འབྲི་དགོས་པ་
དང་བཞི། དེབ་མིང་དུ《བཀྲས་ཟུར་ཚང་གི་གསང་བའི་ གཏམ་རྒྱུད》ད་་་
གྲགས་ན་ལེགས་ གནས་ཞེས་ལྔ་བཅས་རིན་ཐང་གཞལ་དུ་མེད་པའི་བ
་བཀའ་་་
བཅོས་ལ་བརྟེན། དེབ་དེའི་འབྲི་རྩལ་ཐད་བདག་གི་ཐོག་མའི་རྨོངས་བསམ་
ལས་ཆེ་ཆེར་བརྒལ་ཏེ་སྟོད་ཆ་སྨད་ཆ་གཉིས་སུ་ལྡན་པའི་སྒྲུང་དེབ་ཅིག་ཏུ་གྱུར་
ཐུབ། “གཏམ་རྒྱུད་འདི་ལེགས་གྲུབ་ཡོང་དོན་ནི་མང་པོའི་བློ་གྲོས་གཅིག་ཏུ་
འདུས་པའི་ཉིང་ཁུ་ཡིན་པ་ལས་བདག་ཁོ་ནའི་བློ་གྲོས་ཡེ་ནས་མ་ཡིན”ཞེས་ཞུས་
དོན་ཡང་དེ་ལ་ཐུག
《བཀྲས་ཟུར་ཚང་གི་གསང་བའི་གཏམ་རྒྱུད》ནི་བདག་གི་རྩོམ་རིག་ཐད་
ཀྱི་དེབ་དང་པོ་ཡིན་ཞིང་ཐོག་མའི་དུས་སུ་རྩོམ་རིག་གི་ཤེས་བྱ་ཏིལ་ཙམ་མེད་
བཞིན་དུ་སྟེས་དབང་དུ་འབྲི་འགོ་བརྩམས། འོན་ཀྱང་དེབ་འདི་བཞིན་ཐོག་
མར་བོད་ཡིག དེ་རྗེས་རྒྱ་ཡིག སླར་དབྱིན་ཡིག་ཏུ་འདོན་རིང་ལོ་དྲུག་ཙམ་
གྱི་དུས་འདའ་བར་སོང་ལ། དེའི་རིང་ཆུ་རྐྱལ་ནང་ཆུ་རྐྱལ་སློབ་སྦྱོང་བྱུང་བས་
བདག་ལ་རྩོམ་རིག་ཐད་ཀྱི་ཤེས་བྱ་མི་དམན་ཙམ་བྱུང་བ་ལས་སྙིང་པོར། རྩོམ་
རིག་གི་ཤེས་བྱ་ནི་དོན་དུ་སྒྱུ་རྩལ་གྱི་ཤེས་བྱ་རང་ཡིན་འདུག་ཅིང་དེ་དག་ལེགས་
པར་ཤེས་འདོད་ན་གྲགས་ཅན་གྱི་རྩོམ་རིག་ཅི་མང་ཀློག་རྒྱུ་ནི་ཐབས་ཤེས་ཁོ་ན་
299



ནགས་ཀློང་ཁུ་བྱུག་འདུ་གནས།
ཉིད་ཡིན་འདུག་སྙམ་པ་དང་། རང་རིགས་ཀྱི་རྩོམ་རིག་སྐོར་གྱི་ཤེས་བྱ་ནི་
སྔར་ནའང་དམན་ཙམ་ཡིན་འདུག་ལ་ད་ཡི་དུས་ནའང་བྱིས་པའི་དུས་སུ་གནས་
འདུག་ཅིང་སླར་ནར་སོན་དུ་སླེབས་པར་འབད་བརྩོན་ཤུགས་ཆེ་དགོས་འདུག་
སྙམ།
འདིར་རང་རིགས་ཀྱི་རྩོམ་རིག་བྱ་གཞག་ཡར་རྒྱས་ཡོང་ཕྱིར《བཀྲས་ཟུར་
ཚང་གི་གསང་བའི་གཏམ་རྒྱུད》འབྲི་རིང་མང་པོའི་རོགས་རམ་ལ་བརྟེན་ནས་
མྱོང་ཚོར་འགའ་ཐོབ་པ་བཟོད་མེད་དུ་གླེང་རྒྱུར་བླང་དོར་གྱི་དཔྱད་པ་ཡོད་པར་
འཚལ།
དང་པོ། རྩོམ་པ་པོ་ཁག་ཅིག་ལས་རང་གི་བརྩམས་བྱ་གཞན་ལས་མི་
མངོན་པོའི་ ཐོག་ནས་ གློ་བུར་དུ་དེབ་ ཏུ་ དཔར་སྐྲུན་མཛད་སྲོལ་ཞིག་འདུག
བདག་གིས་བསམ་ན་དེ་ནི་གླེན་རྟགས་འབའ་ཞིག་ཡིན་འདུག་སྙམ། 《བཀྲས་
ཟུར་ཚང་གི་གསང་བའི་གཏམ་རྒྱུད》ལ་བལྟས་ན་བདག་མི་གཅིག་གི་བློ་གྲོས་ལ་
ཚད་བཀག་ཡོད་མོད། འོན་ཀྱང་དེབ་དེ་དག་ལོ་ཤས་རིང་དུ་དེབ་གཉིས་ནས་
བོད་ཡིག་དང་རྒྱ་ཡིག་ཏུ་སྔ་ཕྱིར་ཐོན་རིང་ཀློག་པ་པོ་ཇི་སྙེད་ལས་བྱམས་བརྩེའི་
བཀའ་སློབ་ཕེབས་པ་མ་ཟད།
བདག་ནས་དེ་བསྟུན་གྱིས་བཟོ་བཅོས་རབས་
དང་རིམ་པ་བྱས་པར་བརྟེན་ཀུན་གྱིས་བཀུར་བར་བྱེད་པའི་དེབ་ཅིག་ཏུ་གྱུར་
ཐུབ་པ་ལས། གལ་ཏེ་བདག་ཁོ་ནའི་བློ་ཆུང་ལ་བརྟེན་ནས་འཚབ་འཚུབ་ཏུ་
དེབ་དེ་དག་དཔེ་སྐྲུན་བྱས་པའི་དབང་དུ་བཏང་ཚེ། དེབ་དེ་ནི་བཞད་གད་ཀྱི་
གནས་ གང་ ཞིག་ ཏུ་ སླེབས་ མིན་ བདག་ ཉིད་ ནས་ ཀྱང་ དཔོག་ པར་ དཀའ།
དེར་བརྟེན་རྩོམ་པ་པོ་སུ་ཞིག་ཡིན་རུང་རང་གི་བརྩམས་བྱ་དཔེ་སྐྲུན་མ་བྱས་
གོང་རང་གིས་བཀུར་བར་འོས་པའི་མཁྱེན་ལྡན་ཁག་ལ་མ་ཟིན་སྤྱན་ཞུར་ཕུལ་
ནས་དགོངས་འཆར་བསྡུ་རུབ་ཀྱིས་སླར་གཞི་ཆེ་ཙམ་གྱི་བཟོ་བཅོས་མཛད་གལ་
ཤིན་ཏུ་ཆེ་འདུག
3OO



བྲག་གདོང་བཀྲས་གླིང་དབང་རྡོར།
གཉིས་སུ། རྩོམ་པ་པོ་འགའ་ཡིས་དགོངས་ན་སྒྲུང་གཏམ་ཞེས་པ་འབྲི་
བདེ་བར་རློམ་སྟེ་སྒྲུང་གི་བརྒྱུད་རིམ་ཁོ་ན་འགྲེལ་བཤད་དུ་བཀོད་གནང་མཛད་
བཞིན་འདུག འོན་ཀྱང་བདག་ལ་ད་ལམ《བཀྲས་ཟུར་ཚང་གི་གསང་བའི་
གཏམ་ རྒྱུད》འབྲི་ རིང༌ མྱོང་ཚོར་ བསམ་ གྱིས་ མི་ ཁྱབ་ པ་ གཅིག་ བྱུང་ བ་ ནི།
སྒྲུང་གཏམ་ཞེས་པ་དེ་ནི་དེ་ཡི་བརྒྱུད་རིམ་གོ་རིམ་དུ་བསྒྲིགས་པ་ཙམ་མ་ཡིན་
པར་དེ་ནི་སྒྱུ་རྩལ་གྱི་ཕུང་པོ་གཅིག་ཏུ་སྐྲུན་དགོས་འདུག གལ་ཏེ་སྒྲུང་གཏམ་
ཞིག་སྒྱུ་རྩལ་གྱི་རོ་བཅུད་དང་མི་ལྡན་ན་དགའ་སར་དགའ་མི་ཐུབ་པའམ། སྐྱོ་
སར་སྐྱོ་མི་ཐུབ་པ། འཇིགས་སར་འཇིགས་མི་ཐུབ་པ། ཁྲོ་སར་ཁྲོ་མི་ཐུབ་པ།
མཛའ་སར་མཛའ་མི་ཐུབ་པའི་སྐྱོན་དང་ལྡན་པའི་ཚུལ་ཞིག་ཆགས་རྒྱུར་གདོན་
མི་ཟའོ། །《བཀྲས་ཟུར་ཚང་གི་གསང་བའི་གཏམ་རྒྱུད 》ལ་བལྟས་ན་མགོ་གྲོས་
བྱོལ་ལས་བཙུགས་ཏེ་མཇུག་བྲོས་བྱོལ་དུ་རྫོགས་པ་དང༌། མགོ་མི་གསོད་ལས་
བཙུགས་ཏེ་མཇུག་མི་གསོད་དུ་རྫོགས་པ། བཀྲས་ཟུར་ཚང་ཞེས་ཁྱིམ་དེའང་
མི་གསོད་ཀྱི་འགལ་བའི་ཁྲོད་དུ་འཁོར་བའི་དཀྱིལ་འཁོར་གཅིག་ཏུ་འདུས་པ་
དང་། སླར་མི་གསོད་ཀྱི་འགལ་བའི་ཁྲོད་དུ་འཁོར་བའི་དཀྱིལ་འཁོར་དེ་ལས་
ནུབ་པ། ཐ་མ་སྒྲུང་མཁན་ཉིད་དེ་དྲེལ་པ་འབྲུག་རྒྱས་ཀྱང་རང་སྲོག་དོར་བ་
བཅས་ཀྱི་འཆར་འགོད་ནི་སྒྲུང་དེ་དག་སྒྱུ་རྩལ་གྱི་ཕུང་པོ་གཅིག་ཏུ་སྐྲུན་གང་
ཐུབ་བྱས་པ་ཡིན་སྙམ། སྒྱུ་རྩལ་ནི་སྒྲུང་གི་མགོ་ནས་མཇུག་བར་ཁྱབ་ཏུ་གནས་
པར་དགོས་ཤིང་། ཐ་ན་གཏམ་བཤད་ཀྱི་ནང་དུའང་སྒྱུ་རྩལ་གྱི་རོ་བཅུད་ལྡན་
དགོས་འདུག་པ་སྟེ། རྫ་ར་སྦྲག་ཁང་དུ་རྐུ་ཇག་ཕན་ཚུན་གཏམ་གླེང་སྐབས་སུ་
ལོག་སྐད་ཀྱི་ཐོག་ནས་དོན་བརྗོད་ཡོད་པ་སྟེ། “ལུག”དང“ལུག་ཤ” “ལུག་
རིན”སོགས་ལས་དེར་འཁོད་གཞན་རྨོངས་པར་བྱས་ཡོད་པ་ནི་སྒྱུ་རྩལ་ལས་
ལྡན་པ་ཞིག་ཡིན་ཁུལ་དུ་བརྩམས། བརྩམས་ཆོས་གཞན་ལས་དྲངས་ན་ལྷག་
པ་ཕུན་ཚོགས་མཆོག་གི་ལྗགས་རྩོམ་སྟེ《བུ་མོ་སྤུན་གསུམ》ལས་སྐུ་དྲག་གི་སྲས་
རྒྱུ
h
301



ནགས་ཀློང་ཁུ་བྱུག་འདུ་གནས།
ཤིག་དང་ཕལ་བའི་བུ་མོ་རས་འཐག་པ་ཞིག་ཕར་ཚུར་མཛའ་བའི་དུས་ན་ཡུལ་
དེའི་ལོག་སྐད་ཀྱི་ཐོག་ནས་གཏམ་གླེང་བྱས་ཡོད་པ་སྟེ། “ཁྱེད་རང”ཞེས་བརྗོད་
པར“ཁེམ་ཁོ་རེམ་རང”དང“ང་རང”ཞེས་བརྗོད་པར“ངེམ་ང་རེམ་རང”ཞེས་
བརྗོད་ཐབས་ཧ་ཅང་གི་སྒྱུ་རྩལ་གྱི་ཉམས་འགྱུར་ལྡན་འདུག་སྙམ།
གསུམ་དུ། སྒྲུང་གཏམ་ནང་མི་སྣ་དགོས་ངེས་འཆར་འགོད་བྱེད་དགོས
པ་ལས་གཅིག་ཀྱང་འཐོལ་མི་རུང་། དེའང་རབ་ལ་མི་སྣ་གཅིག་ཆད་ན་སྒྲུང་
ཧྲིལ་པོ་འགྲུབ་མི་ཐུབ་པ་བཟོ་དགོས་འདུག 《བཀྲས་ཟུར་ཚང་གི་གསང་བའི་
གཏམ་རྒྱུད》ནང་མི་སྣ་གཙོ་བོ་བཞི་ཡོད་པ་སྟེ། དྲེལ་པ་འབྲུག་ རྒྱས་ དང༌།
བུ་མོ་པད་མ། སྲས་སྐུ་བགྲེས། ཨ་ཅག་མཚོ་རྒྱལ་བཅས་ཡིན་ཞིང་། གལ་
ཏེ་ཁོ་ཚོའི་ནང་ལས་མི་གཅིག་ཆད་ཚེ་སྒྲུང་དེ་དག་འགྲུབ་མི་ཐུབ། གཙོ་བོའི་
མི་སྣ་ལྟ་ཞོག་མི་སྣ་ཕལ་བ་སྟེ། སྒོ་ཤར་གྱི་གནས་པོའམ། བུ་མོ་པད་མའི་ཕ་
མ། བུ་མོ་པད་མའི་ཨ་ཁུ་སྟེ་རྫ་རའི་སྦྲག་པ། བཙོན་པ་ཁྱི་སྐྱག སྲས་སྐུ་
བགྲེས་ ཀྱི་ ཡབ་ཡུམ་ སོགས་ ཅི་ རིགས་ མེད་ རུང་ སྒྲུང་ དེ་ དག་ འགྲུབ་མི་ཐུབ།
དེའང་བདག་གི་རྒྱ་གར་གྱི་གློག་བརྙན《འཁྱམ་པོ》Awara ཞེས་པ་ལས་སློབ་
སྦྱོང་བྱས་པ་ཡིན། སྒྲུང་དེའི་ནང་གི་མི་སྣ་ལས་བུ་དང་། བུ་མོ། ཁྲིམས་
དཔོན། ཇག་དཔོན་སོགས་ཅི་རིགས་མེད་རུང་སྒྲུང་ཧྲིལ་པོ་འགྲུབ་མི་ཐུབ་པ་
ལྟ་བུའོ། །
འོན་ཀྱང《བཀྲས་ཟུར་ཚང་གི་གསང་བའི་གཏམ་རྒྱུད》ནང་མི་སྣ་འཐོལ་
པ་གཅིག་ཡོད་པ་ནི་དབྱིངས་གསལ་ཞེས་པའི་བུ་མོ་དེའོ། ། དེ་དག་འཐོལ་པ་
ཤེས་བཞིན་དུ་འཇུག་དགོས་དོན་ནི་བཀྲས་ཟུར་ཚང་ཞེས་ཁྱིམ་ཚང་ཆེན་པོ་འདི་
འདྲ་བར་བྱིས་པ་གཅིག་ཀྱང་མེད་ཚེ་འཚོ་བ་དངོས་དང་མི་འཚམ་པའི་རྨོངས་
བསམ་ལས་བུ་མོ་དེ་དག་ཆེད་དུ་སྒྲུང་ནང་བཅུག་པ་དང༌། མོ་འཐོལ་པ་ཡིན་
པར་བརྟེན་སྐྱུང་འདི་རྫོགས་ཁར“ སླར་སྐྱེ་བོ་སུ་རུང་ལས་ཁྱིམ་འདིའི་སྐོར་འབྲི་
ས་
302



བྲག་གདོང་བཀྲས་གླིང་དབང་རྡོར།
---
བར་བརྩམས་ཚེ་མོ་ནི་གཙོ་བོའི་མི་སྣ་ཡིན”ཞེས་གལ་ཆེའི་ཁུལ་དུ་ཚིག་ཤས་
བསྣན་ཡོད།
བཞི་རུ། སྒྲུང་ནང་དྲང་ཕྱོགས་མི་སྣར་ཀློག་པ་པོ་མགུ་བར་བྱེད་པའི་
མཐུ་ནུས་ལྡན་དགོས་འདུག རྒྱུན་ལྡན་འཚོ་བ་དངོས་ནང“མི་འདི་ཡག་པོ་
འདུག”ཅེས་པ་ཐོས་རྒྱུ་མང་། འོན་ཀྱང་མི་དེ་ནི་ཡག་པོ་ཡིན་དགོས་དོན་གྱི་ཆ་
རྐྱེན་ལ་དཔྱད་ན་གཞུང་དྲང་བ་དང༌། སེམས་བཟང་བ། ཀུན་དང་མཐུན་
པ་བཅས་ཀྱི་གཤིས་རྒྱུད་དང་ལྡན་འདུག་ཅིང་། དེ་ན《བཀྲས་ཟུར་ཚང་གི་
གསང་བའི་གཏམ་རྒྱུད》ནང་གི་དྲང་ཕྱོགས་མི་ལའང་དེ་དང་མཚུངས་པའི་
གཤིས་རྒྱུད་འཆར་འགོད་བྱས་ཡོད། དཔེར་ན། དྲེལ་པ་འབྲུག་རྒྱས་ལ་
མཚོན་ན་ཁོ་ནི་ངོ་བོའི་ཐོག་ནས་བློ་སྟོབས་ཤིན་ཏུ་ཆེ་བའི་སྐྱེ་བོ་ཞིག་ཡིན་ནའང་
ཁོ་པའི་སྤྱོད་པའམ་གཏམ་བཤད་ནང་དེ་འདྲའི་གཡའ་ཙམ་མངོན་རྒྱུ་ལྟ་ཞོག
རང་ཉིད་དམའ་ས་ཁོ་ན་བཟུང་ནས་སྡོད་མཁན་ཞིག་ཡིན་སྟབས་ཀློག་པ་པོ་ཀུན་
གྱིས་ཁོ་པར་དགའ་པོ་བྱེད་རྒྱུ་མ་ཟད། བདག་ཉིད་རྩོམ་པ་པོར་མཚོན་ནའང་
དྲེལ་པ་འབྲུག་ རྒྱས་སྲོག་ ལས་ དོར་ སྐབས་མིག་ཆུ་དབང་མེད་ དུ་ ཤོར་བྱུང་།
འཚོ་བ་དངོས་ནང་ཁ་ཅིག་ལས་གཏམ་དུ“ང་དང་ཁོང”ཞེས་བརྗོད་སྲོལ་མང་
རུང་། དྲེལ་པ་འབྲུག་རྒྱས་ལ་མཚོན་ན“ཁོང་དང་ང”ཞེས་བརྗོད་སྲོལ་ལས
“ང”ཉིད་ཆེར་རློམ་གྱིས་གཞན་གྱི་ཐོད་དུ་སྨྲ་བའི་གོམས་གཤིས་གཏན་ནས་མེད།
ལྔ་རུ། སྒྲུང་གཞིའི་འཆར་འགོད་ནང་ངོ་མཚར་ལྡན་པའི་རྐྱེན་འགའ་
ཡོད་དགོས་འདུག རྐྱེན་འདི་རིགས་ནི་རྐྱེན་ཆེན་ཡིན་དགོས་པ་སྟེ་མདོར་ན་
མི་གཅིག་གི་མི་ཚེ་ཧྲིལ་པོར་ཡང་འགྱུར་བ་གཏོང་ཐུབ་མཁན་དེ་འདྲ་ཡིན་དགོས་
པ་མ་ཟད། དེའང་ཀློག་པ་པོའི་ཚོད་རྩིས་ལས་ཡོངས་སུ་ལྡོག་པའི་ཕྱོགས་སུ་
འཁྲིད་དགོས་འདུག དཔེར་ན། 《བཀྲས་ཟུར་ཚང་གི་གསང་བའི་གཏམ་
རྒྱུད》ནང་རྗེ་རའི་དོན་རྐྱེན་སྐབས་དྲེལ་པ་འབྲུག་རྒྱུས་ཀྱིས་འགྲུལ་བ་རྨས་མ་
303



ནགས་ཀློང་ཁུ་བྱུག་འདུ་གནས།
དྲེལ་ཐོག་བསྐྱོན་ནས་སྲོག་སྐྱོབ་ཡོང་ཕྱིར་གནས་ཚང་རྗེས་མ་སྟེ་སྲིན་ལག་ཏུ་
བསྐྱོད་སྐབས་ཀློག་པ་པོས་བསམ་ན་དེ་རུ་རོགས་རམ་ཐོབ་རྒྱུར་སྙམ། འོན་
ཀྱང་དེ་ལ་ལྡོག་སྟེ་སྲིན་ལག་གི་གནས་མོའང་རྫ་རའི་གྱོད་གཞི་དང་འབྲེལ་བ་
ཡོད་སྟབས་དཔང་རྟགས་མེད་པ་བཟོ་ཕྱིར་མོས་འགྲུལ་བ་རྨས་མ་གསོད་པར་
བརྩམས་པ་ལྟ་བུའོ། ། ཡང་དཔེར་ན། རྫ་རའི་དོན་རྐྱེན་ཐག་ཆོད་རྒྱུའི་སྲས་
སྐུ་བགྲེས་ལྷ་སར་གཟིམས་བཀྲས་རབ་པར་ཕྱིར་ལོག་སྐབས་ཀློག་པ་པོའི་བསམ་
ན་དེ་རུ་འོས་འཚམ་གྱི་འཚོ་ཐབས་གཅིག་ཏུ་གནས་པར་སྲིད་སྙམ་ཡང་བསམ་
ཡུལ་ལས་འདས་པར་སྲས་དེ་བ་སླར་གཟིམ་ཤག་དེ་ལས་བྲོས་བྱོལ་དུ་ཕྱིན་པ་ལྟ་
བུའོ། །
དྲུག་ཏུ། སྒྲུང་ནི་གཏམ་གྱི་སྒྱུ་རྩལ་ལ་བརྟེན་ནས་རྒྱས་བཤད་བྱེད་ཀྱི་
ཡོད་པ་རང་རེས་ཤེས་པ་ལྟར་མོད། འོན་ཀྱང་རང་རིགས་ཀྱི་རྩོམ་པ་པོ་མི་
ཉུང་བ་ཞིག་ལས་བརྗོད་བྱ་ཉམས་དང་ལྡན་པ་ཞིག་ཡོང་ཕྱིར་སྙན་ངག་གི་རྒྱུན་
བརྒྱན་
་་ དགོས་ པའམ་ མངོན་ བརྗོད་ མང་ ཙམ་
་ སྤྱོད་ དགོས་ པ་ སྟེ
མིག་ལ་འདྲེན་བྱེད་ལྟ་བུའམ་ལོ་ནར་བགྲང་བྱ་ལྟ་བུ་འབྲི་ཐབས་ལ་ཤིན་ཏུ་ཞེན་
འདུག བདག་གིས་བསམ་ན་བརྩམས་ཆོས་ཤིག་ཕལ་སྐད་ལས་འདས་ཏེ་བརྡ་
རྙིང་པར་བྲིས་ཡོད་ཚེ་དེའང་མི་ལེགས་པ་མིན། འོན་ཀྱང་རང་ཅག་གི་དེང་གི་
རྩོམ་རིག་ཕལ་མོ་ཆེ་ནི་ཕལ་སྐད་ཁོ་ན་ཡིན་སྟབས་གློ་བུར་དུ་མངོན་བརྗོད་ཀྱི་
རྒྱན་ཇི་སྙེད་འཁོད་ཚེ་བདེ་བའི་རྩྭ་ཐང་ཞིག་སྟེང་བྲག་གོང་ཇི་སྙེད་རྡོག་ཏུ་ཐོན་
པ་ལྟ་བུ་འདུག་ཅིང༌། བརྗོད་བྱ་ནི་ཅིས་ཀྱང་བདེ་བོ་ཞིག་དགོས་འདུག
སྔར་གྱི་མཁས་པ་དག་ལས་རང་ཅག་ལ། “བརྗོད་བྱ་ཁ་གསལ་གོ་བདེ་
དགོས” ཞེས་ གསུང་ མྱོང་ འདུག་ པ་ནི་ ཤིན་ ཏུ་བདེན་ནོ་ སྙམ། དཔེར་ན།
བདག་གི་བོད་ཡིག་ཆུ་ཚད་ནི་ཤིན་ཏུ་དམན་ཞིང་མདོར་ན“སྙན་ངག”ཅེས་པའི་
སྒོ་འགྲམ་དུའང་སླེབས་མ་མྱོང་། འོན་ཀྱང《བཀྲས་ཟུར་ཚང་གི་གསང་བའི་
མང་ཙམ་
304



བྲག་གདོང་བཀྲས་གླིང་དབང་རྡོར།
ན
གཏམ་རྒྱུད 》ནི་བརྗོད་བྱ་བདེ་འདུག་ཅེས་
པ་ལྷུན་གྲུབ་རྣམ་རྒྱལ་མཆོག་ནས་ཡང་
དུ་དྲན་གསོ་ གནང་མྱོང་བ་མ་ཟད། 《 བོད་ཀྱི་རྩོམ་རིག་སྒྱུ་རྩལ》དུས་དེབ་
88པ་ལས“བརྗོད་བྱེད་ཚིག་སྦྱོར་བདེ”ཞེས་འཁོད་འདུག་ཅིང་། དེ་ནི་བདག་
གིས“བརྗོད་བྱ་ཁ་གསལ་གོ་བདེ་དགོས”ཞེས་པ་རྩ་དོན་དུ་བཟུང་བའི་རྐྱེན་ཁོ་
ནའོ། །
《བཀྲས་ཟུར་ཚང་གི་གསང་ བའི་གཏམ་རྒྱུད》ཀྱི་བརྗོད་བྱར་དཔྱད་ན་
ཚིག་ཐུང་ངུ་ཁོ་ན་ལས་གྲུབ་པ་ཚོར་ཐུབ། དེ་ནི་བདག་བྱིས་པའི་དུས་སུ་རྩོམ་
ཡིག་འབྲི་ཁར་དགེ་རྒན་ནས“ཚིག་གྲུབ་རིང་པོ་འབྲི་མི་དགོས་ཨང”ཞེས་ཡང་དུ་
གསུངས་མྱོང་རུང་། ལོ་ན་ཕྲ་བའི་དབང་གིས་དེ་ཡི་གོ་དོན་མ་རྟོགས། ད་
ལམ《བཀྲས་ཟུར་ཚང་གི་གསང་བའི་གཏམ་རྒྱུད》འབྲི་རིང་དེ་ཡི་གོ་དོན་བདག་
ལ་གསལ་རྟོགས་བྱུང་བ་ཚིག་ཐུང་ན་ཁ་གསལ་དུ་མཚོན་ཐུབ་པའི་རྐྱེན་ལས་
སོ། །
བདག་གིས་འཛམ་གླིང་ན་གྲགས་པའི་རྩོམ་རིག་ཇི་སྙེད་ལ་དཔྱད་པས་
མིང་ཆེ་བ་ཚིག་གྲུབ་ཐུང་ངུ་ལས་གྲུབ་འདུག
ལྷག་འཛམ་གླིང་ན་གྲགས་པའི་
ཨ་རིའི་རྩོམ་པ་པོ་མག ·ཀྲོ་ཝེན (Mark Twain)གྱི་རྩོམ་རིག་ནི་ཚིག་ཐུང་
ཁོ་ནར་འཁོད་འདུག
བདག་གིས་དཔྱད་པར་གཞིགས་ན་རང་ཅག་གི་རྩོམ་རིག་མང་པོར་ཚིག་
གྲུབ་རིང་པོ་ཧ་ཅང་མང་པོ་འདུག་པ་སྟེ། ཐ་ན་ཚིག་གྲུབ་གཅིག་ལ་ཚེག་ཁྱིམ་
སུམ་བརྒྱ་ཡོད་པ་
་པའང་མཇལ་རྒྱུ་འདུག
དེ་འདྲའི་ཚིག་གྲུབ་ནང་ཉུང་མཐར་ཡང་དོན་ཚན་བཅུ་གྲངས་འདུ་་་
དགོས་སྟབས། རྩོམ་པ་པོའི་བརྗོད་དོན་གཙོ་བོ་ཅི་ཡིན་ཡེ་ནས་དཔོག་པར་
དཀའ། དེར་བརྟེན་རྩོམ་ཡིག་ཅི་འདྲ་ཞིག་ཡིན་རུང་ཡོངས་སུ་ཚིག་གྲུབ་ལས་
གྲུབ་པ་ཤ་སྟག་ཡིན་ སྟབས། རང་རེས་ཚིག་གྲུབ་རེ་རེ་བཞིན་གྱི་གོ་དོན་ཁ་
305



ནགས་ཀློང་ཁུ་བྱུག་འདུ་གནས།
གསལ་གོ་བདེ་ཡོང་བ་བྱེད་རྒྱུར་བརྩོན་གལ་ཤིན་ཏུ་ཆེ།
བདུན་དུ། ཞར་བྱུང་དུ་མྱོང་ཚོར་བྱེ་བྲག་ཅིག་བྱུང་བ་ནི་དུམ་མཚམས་
དབྱེ་སྟངས་སྐོར་ཡིན། དུམ་མཚམས་དབྱེ་སྟངས་ལས་རྩོམ་ཡིག་ཁ་གསལ་གོ་
བདེ་ཡོང་རྒྱུར་རམ་འདེགས་བྱེད་ཐུབ། དེར་བརྟེན་དུམ་མཚམས་དབྱེ་སྟངས་
ལ་རྩ་དོན་ཞིག་དགོས་པ་ནི་དོན་ཚན་བྱེ་བྲག་པ་རེར་དུམ་མཚམས་རེ་དབྱེ་ན་
འཚམ། འོན་ཀྱང་རྩོམ་པ་པོ་འགའ་ནས་འབྲི་བཞིན་འབྲི་བཞིན་དུམ་
མཚམས་དབྱེ་རྒྱུ་སྙེལ་གྱི་ཡོད་པའམ་དུམ་མཚམས་ཁོ་ན་ཆེད་དུ་རིང་པོ་བཟོ་
གནང་མཛད་ཀྱི་ཡོད་པ་ཆ་
བྱ་མི་རྟོགས་ཤིང༌། དོན་དུ་བདག་གིས་དཔྱད་པར་
གཞིགས་ན་དུམ་མཚམས་གཅིག་ལ་ཤོག་ལྷེ་དགུ་ཙམ་ཡོད་པའང་མཇལ་རྒྱུ་་
འདུག
《 བཀྲས་ཟུར་ཚང་གི་གསང་བའི་གཏམ་རྒྱུད 》འབྲི་རིང་བདག་ལ་རྩོམ་
རིག་ཐད་ཀྱི་ཤེས་བྱ་ཐོབ་པ་ནི་ཚད་ལས་འདས། འདིར་བརྗོད་དོན་གཙོ་བོ་
དག་པ་མིན་ཞིང་རབ་ལ་རང་རིགས་ཀྱི་རྩོམ་པ་པོ་ནར་སོན་ཡོང་ཕྱིར་མྱོང་ཚོར་
སྤེལ་རེས་ཀྱི་ཚོགས་འདུ་འགའ་དགོས་ངེས་འདུག །
306



བྲག་གདོང་བཀྲས་གླིང་དབང་རྡོར།
《བཀྲས་ཟུར་ཚང་གི་གསང་བའི་གཏམ་རྒྱུད》སྐོར་གླེང་བ།
མ་ལཱི་ཧཱ།
སྒྲུང་ གཏམ་ རིང༌ གྲས《 བཀྲས་ཟུར་ཚང་ གི་ གསང་ བའི་ གཏམ་ རྒྱུད》
(1996ལོའི《 བོད་ཀྱི་རྩོམ་རིག》ཅེས་པའི་རྒྱ་ཡིག་དུས་དེབ་ནང་བསྟུད་མར་འཁོད་ཅིང་།
བྲག་གདོང་བཀྲས་གླིང་དབང་རྡོར་གྱིས་བརྩམས་པ་དང་བསོད་ནམས་དབང་ཆེན་གྱིས་རྒྱ་
ཡིག་ཏུ་བསྒྱུར)ཀྱི་རྩོམ་པ་པོ་ནི་སྐུ་དྲག་ཁྱིམ་ཚང་དུ་འཁྲུངས་པའི་ཤེས་ཡོན་ཅན་
རྒན་གྲས་ཤིག་ཡིན་ཞིང༌། ཁོང་ནི་བོད་ཡིག་དང་དབྱིན་ཡིག་ལ་བྱང་ཆུབ་པ་
ཞིག་ཡིན། དེ་སྔ་ཁོང་བརྒྱུད་མྱོང་བའི་དུས་ཡུན་ནང་རྒྱུས་མངའ་ཤིན་ཏུ་ཆེ་
བའི་རིམ་གྲས་མང་ཞིང་བརྩོམ་བྱའི་མི་སྣའམ། བརྗོད་དོན། ཁོར་ཡུག
འགྲེལ་བཤད་སོགས་ཅི་ཐད་གོ་རིམ་སྒྲིག་སྟངས་ཧ་ཅང་ངོ་མཚར་ཆེ་བར་སྣང་།
བསོད་ནམས་དབང་ཆེན་གྱི་རྒྱ་ཡིག་ཏུ་སྒྱུར་རྩལ་ཡང་ཧ་ཅང་སྤུས་དག་བྱུང་
འདུག་པས། བརྩམས་ཆོས་འདི་ནི་བོད་ཀྱི་རིག་གནས་སྟེགས་བུའི་སྟེང་ཧ་
ཅང་མཐོང་དཀོན་པ་ཞིག་རེད།
གཏམ་རྒྱུད་འདི《བོད་ཀྱི་རྩོམ་རིག》གི་དུས་དེབ་ནང་བསྟུན་མར་འགོད་
རིང་ ཤུགས་ རྐྱེན་ ཆེར་ ཕོག་ པའི་ ཀློག་ པ་ པོ་ ཚོས་ ཕན་ ཚུན་ སྟོན་ རེས་ དང་།
བསམ་ཚུལ་གླེང་རེས། ཐ་ན་ཟས་ཀྱི་དང་ག་ཡོངས་སུ་ཕྱེ་བ་ལྟར་དུས་དེབ་
གོང་མ་བལྟས་ཟིན་རྗེས་དུས་དེབ་རྗེས་མ་སྒུག་ཡུན་ཤིན་ཏུ་རིང་བའི་ཚོར་སྣང་
སྐྱེས།
སྒྲུང་དེབ་ཆ་ཚང་གཟིམ་བཀྲས་རབ་སྟེ་རྒྱལ་རྩེའི་གཟིམ་ ཤག་ ཅིག་ གི་་
མངའ་འོག་མི་སེར་ཁྲལ་པ“ང”ལ“བོང་འདྲེ”ཞེས་མིང་བཏགས་ནས་གཙོ་བའི་
སྐྱེ
ས
འི་
307



ནགས་ཀློང་ཁུ་བྱུག་འདུ་གནས།
མི་སྣ་དང་པོའི་ཐ་སྙད་ཀྱི་ཐོག་ནས་རྒྱས་བཤད་བྱས་འདུག 《བྱིས་པའི་དུས》
ཞེས་པའི་ལེའུ་ནས་སྒྲུང་ཧྲིལ་པོ་འགོ་ཚུགས་པ་ཞིག་ཡིན་ཞིང་དེའང་མ་ཡིག་ལས།
“དེའང་ཡུལ་རྒྱལ་མཁར་རྩེ་བྱ་བ་ན་སྒེར་རྟ་རྐྱང་བཀྲས་རབ་ཏུ་གྲགས་
པའི་སྒོས་གཞིས་གནས་པ་རྒྱབ་རི་སེ་བས་བསྐོར། མདུན་ན་ལྕང་གླིང་དང་ས་
ཁང་ས་ཞིང་གཡུ་ཡི་ གཞོང་པ་ལྟར་དུ་ སྣང་། གཞོགས་ གཅིག་ ཏུ་ གདོན་་་་
འབངས་མི་སེར་གྱི་སྡེ་ཚོ་སྦྲང་བུའི་སྦྲང་ཚང་ལྟ་བུ་དོག་པར་ཆགས། བདག་གི་
མེས་པོས་སྒེར་བཀྲས་རབ་པའི་བང་ར་རྙིང་པར་ས་བཅད་བརྒྱབ་པ་ལས་གྲུབ་
པའི་ཁྱིམ་ཆུང་ཞིག་ཡོད་པར་ཁྱིམ་མིང་དུ་བང་ར་ཞེས་ཐོགས། སྒེར་བཀྲས་
རབ་པས་ང་ཡི་ཁྱིམ་ལ་ཁྲལ་བརྟེན་དུ་ས་ཞིང་ཁལ་འགའ་རྩིས་སྤྲོད་ཀྱིས་དེ་ལོ་
འཁོར་མོ་ཡུག་ཏུ་འུ་ལག་མི་གཅིག་བསྐུལ། དེ་ལས་ཐོན་པའི་སྟོན་འབབ་ལས་
ཁྱིམ་གྱི་ལོ་རེའི་ཟ་འབྲུ་དང་། སོན་རྩ། ཙག་ཙིག་གི་འགྲོ་གྲོན་སོགས་འདུམ་
ཐབས་བྲལ་བས་བུན་ཁུངས་སུ་ཚུད། དེས་ན་བུན་གྱི་ངོ་བོ་འཇལ་རྒྱུ་ལྟ་ཅི་
སྐྱེད་ཀྱང་འཇལ་མ་ཐུབ་པར་བསྐྱེད་ཆད་རིགས་བུན་བདག་གིས་ངོ་བོའི་ཐོག་ཏུ་
བསྣན་ནས་ལོ་རེ་གན་སྤོས་རེ་རྒྱག་ཏུ་འཇུག་སྐབས། སྐྱེད་ལ་སྐེད་རྒྱག་ཏུ་ཕྱིན་
ནས་བུན་གྱི་ངོ་བོ་ལྡབ་དང་ལྡབ་ཏུ་འཕར། པ་ཕས་ང་སྐྱེས་
པ་ཕས་ང་སྐྱེས་པའི་ལོ་དེར་བུན་
འབྲུ་ཁལ་ལྔ་ལས་གཡར་བར་མེད་རུང་ད་མཚམས་ངེད་རང་ལོ་བཅུ་གསུམ་ལ་
སོན་སྐབས་བུན་འབྲུ་དེ་ཁལ་བརྒྱ་ལས་བརྒལ་འདུག་ཅེས་བརྗོད།
ཐ་ཤལ་གྱི་སྨད་ཆད་གོང་ཕུད་གྲས་སུ་ང་ཡི་ཁྱིམ་ཙམ་མ་ཡིན། སྡེ་ཚོའི་
ལྷོ་རུ་གནས་པའི་ཁྱིམ་མིང་དུ་ལྷོ་མ་ཞེས་སུ་གྲགས་པར་བུན་འབྲུ་ཁལ་ཉིས་བརྒྱ་
ཙམ་ཡོད་ཅིང་། བུན་བདག་ནས་དེ་དག་ཡུལ་བྱོལ་དུ་འགྲོ་བར་དོགས་ནས།
དེས་གཙོས་ངེད་ཐེམ་དུད་ཐབས་རྡུགས་འགའ་ལྕགས་ཐག་ལག་འབྲེལ་དུ་གན་
རྒྱ་རྒྱག་ཏུ་བཅུག་ནས། སུ་ཞིག་ཡུལ་བྱོལ་དུ་འགྲོ་རིགས་བྱུང་ཚེ་དེའི་བུན་གྱི་
ངོ་སྐྱེད་གྲངས་གཙང་ལྕགས་ཐག་ལག་འབྲེལ་གྱི་གན་ཁོངས་བྱིངས་ཀྱིས་འཇལ་
308



བྲག་གདོང་བཀྲས་གླིང་དབང་རྡོར།
དགོས་རྒྱུར་བཙན་པོས་བསྐུལ།
ལྷོ་མའི་བུ་སྡེ་ཚོའི་ནང་དུ་འཚུབ་པར་གྲགས་ཤིང་། ཁོ་པས་མཚན་མོ་
གཞུང་རྐྱང་གི་རྩྭ་ཐང་ནས་ཕུག་རོན་བཟུང་ནས་བཟས་པར་མིང་ལ་ལྷོ་འདྲེ་ཞེས་
ཐོགས། ངས་ཀྱང་ཁོ་དང་ཕུག་རོན་མཉམ་དུ་བཟས་པའི་ཉེས་ལན་དུ་མི་རིང་
བར་ང་ལའང་བོང་འདྲེ་ཞེས་གྲགས་བྱུང་།
དབུལ་ཞིང་ཕོངས་ལ་བཀྲེས་ལྟོགས་ཀྱིས་མནར་བའི་ཕྲུ་གུ་ཚོ་ཡང་དྲང་
གཏམ་བརྗོད་པའི་གོ་སྐབས་མ་ཤོར་བ་བྱེད་ཀྱི་ཡོད། ལྷོ་འདྲེ་དང་བོང་འདྲེ་
གཉིས་ཀྱིས་རང་རང་སོ་སོའི་ཁྱིམ་ནས་རྩམ་པ་དང་མར“གཡར”ཏེ་མཚན་མོ་
གཞུང་རྐྱང་གི་གླ་ཚལ་ནང“ཇ་ཇ་མར་སྐོལ”ལ་རོལ།
དེ་ནས་བཟུང་ཁོ་གཉིས་ཀྱི་མཚན་མོའི་ཇ་ཇ་མར་སྐོལ་གྱི་མེ་བཀྲ་ནི་སྡེ་
ཚོའི་ནང“འབག་མོ་འཚོག་པར”བརྩིས་ཏེ་གཏམ་འཆལ་སྡེ་ཚོ་ཡོངས་སུ་ཁྱབ་པ་
དང་སྦྲགས་ཁོ་གཉིས་དང་གཟིམ་བཀྲས་རབ་པའི་སྲས་སྐུ་བགྲེས་ཀྱང་མཐེ་བོང་
ལ་མཆིལ་མ་བྱུགས་ནས་ཕན་ཚུན་གཏུགས་རེས་བྱས་ཏེ་སླད་གྲོགས་པོ་བྱེད་རྒྱུའི་
མནའ་ཡང་བཞག”
“དེ་ནས་བཟུང་ངོས་གཉིས་ཀྱི་མཚན་མོའི་བྱེད་སྒོ་དེ་གླ་ཚལ་གྱི་གསེབ་ཏུ་
འབག་མོ་འཚོགས་པ་ལ་བརྩིས་ཏེ་གཏམ་འཆལ་སྡེ་ཚོ་ཡོངས་སུ་ཁྱབ། སྡེ་ཚོའི་
བུད་མེད་ཕལ་ཆེ་བའང་འབག་མོའི་ཡིན་པར་བསྒྲགས། དེའི་ནང་ནས་རྟ་
རའི་ཨ་མ་ནི་རྒྱུན་དུ་ཁ་ཤུགས་ཆེ་ལ་མིག་འོག་ཏུའང་སྨེ་བ་ཞིག་ཡོད་སྟབས་དགྲ་
མི་འོག་ཏུ་བཅུག་ པའི་བུད་མེད་ ཅེས་ སུ་ གྲགས་ཏེ་ཁོ་མོ་ནི་འབག་མོའི་འགོ་
དཔོན་དུ་བརྩིས། བ་རའི་ཨ་མ་འདས་མོར་ཡང་སྐེ་ལ་ལྷ་བ་ཆེན་པོ་ཞིག་ཡོད་
པ་དང་གོམ་པ་རྒྱག་སྐབས་དེ་ལས་ཧར་སྒྲ་གྲགས་པས། འབག་མོའི་ནང་ནས་
མཐུ་རྩལ་ཆེ་གྲས་ཤིག་ཡིན་པར་བརྗོད། ཁང་ཟུར་གྱི་མནའ་མ་ནི་རྣམ་པ་ཡག་
ལ་འཕྲུལ་ཚ་བས་མཁའ་འགྲོར་གྲགས། འབོག་མོ་བརྒྱ་ལ་མཁའ་འགྲོ་གཅིག་
309



ནགས་ཀློང་ཁུ་བྱུག་འདུ་གནས།
རེ་ཡོད་པ་སྟེ་མོ་རེད་ཅེས་བརྗོད།”
བྱིས་པ་གཉིས་ཀྱི་ཚུབ་ཚ་བའི་ཟློས་གར་གྱི་ཚང་བརྡོལ་རྗེས་ལྷོ་འདྲེ་དང་
བོང་འདྲེ་གཉིས་ལ་ཆད་པ་ནན་དུ་ཕོག་ནས་ནར་མ་སོན་གོང་འུ་ལག་རྒྱུག་
མཁན་ཁོངས་སུ་ཚུད། དེའི་ཚེ་བཀྲས་རབ་པའི་སྐུ་ངོ་ཡང་རྒྱལ་རྩེ་རྫོང་དཔོན་
གྱི་དུས་ཚོད་བཙངས་པ་དང་སྐུ་ངོ་ཉིད་ལྕམ་དང་ཨ་བ་སྲས་སྲོས་བཅས་པ་ལྷ་
སར་ལོག གཤམ་ལ་སྒྲུང་གཙོ་བོ་འགོ་ཚུགས་པ་སྟེ། ལོ་དགུ་སོང་རྗེས་བོང་
འདྲེ་ནི་གཟིམ་ཤག་བཀྲས་རབ་པའི་དྲེལ་པར་གྱུར།
ཁོས་དྲེལ་ལག་གཅིག་དེད་ནས་ལྷ་སར་འགྲོ་ཐེངས་དང་པོ་དེར་བསམ་
ཡུལ་ལས་འདས་པའི་རྐྱེན་ངན་གཅིག་མཇུག་གཉིས་མཐུད་དུ་ལམ་ཐར་འཕྲད་
ནས“ཧུར་མོ་སི”ལྟར་གྱི་བོད་ཀྱི་ཁྱད་ཆོས་ཟབ་མོ་ལྡན་པའི་ངོ་མཚར་ཆེ་བའི་
སྒྲུང་གི་རྒྱུད་རིམ་ཁག་གྲུབ་ཡོད།
དེའང་ཐོག་མར་ཁོ་པ་རྫ་ར་སྦྲག་ཁང་ཞེས་པའི་འགྲུལ་པའི་གནས་རྟེན་དུ་
སླེབས་སྐབས། གནས་ཚང་དེའི་མི་ཡོངས་ ཤི་ཟིན་པ་དང་དེའི་ནང་སྐྱེ་བོ་
གཅིག་གསོན་པར་གནས་ཡོད་པའང་རྨས་ནས་ཤི་ལ་ཁད་དུ་གྱུར་ཡོད་པ་དང་
ཐུག དྲེལ་པས་རྨས་མ་དེ་དྲེལ་ལ་བསྐྱོན་ནས་གཤམ་གྱི་ས་ཚུགས་ཏེ་སྲིན་ལག་
ཅེས་པར་སླེབས་སྐབས། སླར་ཡང་བསམ་ཡུལ་ལས་འདས་པའི་གནས་ཚུལ་
དང་འཕྲད་པ་སྟེ། སྲིན་ལག་གི་གནས་མོ་དེས་སྐྱེ་བོ་རྨས་མ་དེ་གསོད་རྩིས་
བྱེད་པ་དྲེལ་པས་མཐོང་སྐབས་གནས་མོ་དྲེལ་པ་དེའང་ཆབས་ཅིག་གསོད་པར་
འོང་། སྐབས་དེར་དྲེལ་པས་ཐབས་ཟད་ནས། གནས་མོར་མེ་མདའ་ཞིག་
འཕངས་པར་སྟབས་མ་ལེགས་པར་གནས་མོ་རང་སར་ཤི།
དེ་རྗེས་མི་གསོད་ལག་དམར་བའི་མིང་ཐོག་ནས་དྲེལ་པ་དེ་འཛིན་བཟུང་
དུ་སྣ་དཀར་རྩེ་རྫོང་ལ་བཙོན་དུ་ཚུད་དེ་འབྱོར་ལྕག་ཀྱང་བརྒྱ་ཐམ་པ་གཟེད་
དགོས་བྱུང་།
31O



བྲག་གདོང་བཀྲས་གླིང་དབང་རྡོར།
སྲོག་ཉེན་ལས་ཐར་བའི་རྨས་མ་གཞོན་ནུ་དེས་རྫོང་སྲིད་གཞུང་ལ་རང་
ཉིད་ལ་གནོད་འཚེ་ཕོག་པའི་སྐོར་གྱི་གནས་ཚུལ་ཞིབ་པར་སྙན་སེང་ཞུས་དོན།
གཞོན་ནུ་དེ་ནི་ལྷ་ས་ནས་རྒྱལ་རྩེར་བསྐྱོད་མཁན་ཡིན་པ་དང་སྲིན་ལག་ཏུ་ཚ་
ཕོགས་ལ་ཁོ་པ་བསླེབས་སྐབས་གནས་གླ་ཤིང་རིན་སྤྲོད་པའི་སྐབས་སུ་ལུས་ཐོག་
ཏུ་དངུལ་འབོར་ཆེན་ཁྱེར་ཡོད་པ་སྲིན་ལག་གི་གནས་པོས་ཚོར་ནས་ཁོ་དེ་ནུབ་
རྫ་ར་སྦྲག་ཁང་དུ་ཞག་ སར་འཁོད་རྒྱུར་བསྐུལ་བ་དང་སྦྲགས། འགྲོ་ ཁར
“ལུག་གཅིག་བཏང་ཡོད”ཅེས་ལན་ཡང་རྫ་ར་སྦྲག་ཁང་དུ་འགྲུལ་པ་དེ་རང་གི་
མདུན་དུ་བསྐུར།
རྫ་རར་བསླེབས་པ་དང་གཞོན་ནུ་དེས་ལན་དེ་གར་སྤྲད། དེ་འཕྲལ་
སྲིན་ལག་གི་གནས་པོའང་རྫ་རར་འབྱོར་ནས་རྫ་རའི་གནས་པོ་དང་ཕན་ཚུན་
ལུག་བཏང་ཡང་ལུག་ཤ་བགོ་བཤའ་མ་རེག་པ་སོགས་ཀྱི་རྩོད་པ་བྱུང་།
དེའི་ནུབ་མོ་ཉལ་སྐབས་གཞོན་ནུ་དེས་སྒོ་རྒྱབ་ཏུ་རྩེ་རས་ཤིག་ནང་མི་རོ་
ཞིག་ཡོད་པ་ཚོར་བ་དང༌། ཡང་དེ་ནས་སྔས་མགོའི་ཁ་ཐུག་ཏུ་ཐོག་ལ་ཨི་ཁུང་
ཆེན་པོ་ཞིག་ཡོད་པ་མཐོང་བས། ལུག་གི་སྐོར་གྱི་ལོག་སྐད་དེ་དྲན་གསོས་ནས་
ཁོ་པ་དེ་ནུབ་རྙི་ལ་ཚུད་པ་གཞི་ནས་ཤེས། ནམ་ཕྱེད་ཙམ་ལ་རྫ་རའི་ ཕ་བུ་
གཉིས་དང་སྲིན་ལག་གི་སྐྱེ་བོ་དེས་འགྲུལ་པ་གཞོན་ནུ་དེ་གསོད་པར་ཡོང་སྐབས།
འགྲུལ་པ་དེས་ལྡོག་ཏུ་མེ་མདའ་བརྒྱབ་སྟེ་མི་གསུམ་པོ་བསད་པ་དང་གནས་མོ་
ཞེད་ཐག་ཆོད་ནས་དེ་འདྲ
ཕྲལ་རང་ཤི་བརྒྱབ། ཁོ་པ་རང་ཉིད་ཀྱང་རྨས་སྐྱོན་
ཚབས་ཆེན་བྱུང་བ་སོགས་ཞིབ་པར་རྫོང་ལ་ཞུ་བ་ཕུལ་དོན་གྱོད་གཞི་ཁ་གསལ་
བྱུང་།
འོན་ཀྱང་གནས་ཚུལ་ནི་མཇུག་འགྲིལ་མེད་པ་སྟེ།! རྫོང་དཔོན་གྱིས་གཞོན་
ནུ་དེ་དང་དྲེལ་ པའི་ རྒྱུ་དངོས་ ཧམ་འཕྲོགཀླུབྱ་རྒྱུར་རྔམ་ནས་ཁོ་གཉིས་ཆེད་
མངགས་མི་གསོད་ལག་དམར་བར་བརྩིས་ཏེ་བཙོན་འཇུག་བྱས། བཙོན་ཁང་
311



ནགས་ཀློང་ཁུ་བྱུག་འདུ་གནས།
དུ་དྲེལ་པའི་གཞོན་ནུ་དེ་ནི་གཟིམ་བཀྲས་རབ་པའི་སྲས་སྐུ་བགྲེས་ཡིན་པ་གཞི་
ནས་ཤེས། གཟིམ་བཀྲས་རབ་པ་དང་སྣ་དཀར་རྩེའི་རྫོང་དཔོན་ཏེ་གཟིམ་
བསམ་ འཕེལ་ བ་ གཉིས་ ཕ་ རྒྱུད་ བུ་ རྒྱུད་ དུ་ འཁོན་ འགྲས་ ཡོད་ པར་ བརྟེན།
འགྲུལ་པ་རྨས་མ་དང་དྲེལ་གཉིས་གཟིམ་བཀྲས་རབ་པའི་ཡིན་པ་དེ་གའི་རྫོང་
གིས་མ་ཤེས་པ་བྱས་ནས་གསང་ཐབས་ཀྱིས་ལྷ་སར་མི་ཆེད་གཏོང་གིས་ཁོ་གཉིས་
སྣ་རྩེར་བཙོན་ཁང་དུ་ཚུད་ལུགས་དང་བཙོན་འགྲོལ་ཡོང་ཐབས་ཞེས་མངགས།
སྲས་སྐུ་བགྲེས་ད་ལམ་ རྫ་རར་སླེབས་དོན་ནི་ཁོང་གཟིམ་ཤག་གི་ཆང་
གཡོག་བུ་མོ་ཞིག་དང་ཕན་ཚུན་དགའ་པོ་ཡོད་པར་བརྟེན། ཁོང་གི་ཡབ་ཡུམ་
གྱིས་གཟིམ་ཤག་ལ་མཚན་བཤད་མི་འབྱུང་ཕྱིར་སྐུ་དྲག་སྲས་མོ་ཞིག་མནའ་མར་
བླངས་པས། གཉེན་སྒྲིག་རྟེན་འབྲེལ་གྱི་ཞོགས་པར་སྲས་སྐུ་བགྲེས་ཀྱིས་རྫུན་
ཆས་སྤྲད་དེ་གཟིམ་བཀྲས་རབ་ནས་བྲོས་བྱོལ་དུ་ཐོན། ཁོང་གི་ཡབ་ཡུམ་་
ཐབས་ ཟད་དེ་ སྲས་ སྐུ་གཞོན་ཁོང་ གི་ ཚབ་ ཏུ་ བག་ གྲལ་དུ་འཁོད་ དུ་བཅུག་
སྲས་སྐུ་བགྲེས་བྲོས་བྱོལ་དུ་འགྲོ་དོན་ནི་རྒྱལ་རྩེར་རང་ཉིད་ཀྱི་སྙིང་སྡུག་འཚོལ་
བའི་ཆེད་དུ་ཡིན།
གཟིམ་བཀྲས་རབ་པའི་སྐུ་ངོ་སྣ་རྩེ་རྫོང་དུ་ཆེད་ཕེབས་ཀྱིས་སྲས་སྐུ་བགྲེས་
དང༌ དྲེལ་ པ་ བཙོན་ འགྲོལ་བཏང༌ རྗེས་ ཁོང་ཚང་ མ་ ལྷ་ སར་ཕྱིར་ལོག་ ཐོན།
འོན་ཀྱང་ལྷ་སར་བས་རབ་ཡབ་ཡུམ་གྱིས་གཟིམ་ཤག་དེ་དག་མ་ཟུར་གྱིས་མི་
དགོས་ཆེད་སྲས་སྐུ་བགྲེས་དང༌། སྲས་ཆུང་བ།
གནའ་མ་བཅས་བཟའ་
གསུམ་དུ་གནས་རྒྱུར་བཙན་པོས་བསྐུལ་སྟབས། སྲས་སྐུ་བགྲེས་གཟིམ་ཤག་
ཀླུ་ཡི་ཕོ་བྲང་ལྟ་བུ་བློས་བཏང་ནས་སླར་ཡང་རང་གི་ཆུང་འདྲིས་ཕལ་བའི་བུ་མོ་
དེ་འཚོལ་བར་བྲོས་བྱོལ་དུ་ཐོན།
སྲིན་ལག་གི་བུ་མོ་ཆུང་ཆུང་དེ་ནི་དེའི་དུས་སྤྲང་ལ་འཁྱམ་ཡོད་སྟབས་སྲས་
སྐུ་བགྲེས་དང་དྲེལ་ པས་ ལྷ་ སར་བསུས་ཏེ་མོ་ཡི་ ཕ་གསོད་མཁན་གྱི་སྲས་སྐུ་
312



བྲག་གདོང་བཀྲས་གླིང་དབང་རྡོར།
བགྲེས་དང་།
མོ་ཡི་མ་གསོད་མཁན་གྱི་དྲེལ་པ་དང་། སྲས་སྐུ་བགྲེས་གྱི་ཆུང་
འདྲིས་བཅས་བཀྲས་ཟུར་ཚང་ཞེས་འཁོར་བའི་དཀྱིལ་འཁོར་དུ་གཅིག་ཏུ་་་
འདུས། སྒྲུང་དེའི་སྨད་ཆར་མི་གཙང་བ་འདམ་ལས་སྐྱེས་ཀྱང་འདམ་གྱི་དྲི་
མའང་མ་འགོས་པའི་པད་མར་གྲགས་པའི་བུ་མོ་ཆུང་ཆུང་དེ་རིམ་བཞིན་འཚར་
ལོངས་བྱུང་སྟེ། མི་ཚེ་གསར་པ་ཞིག་དང་བརྩེ་དུང་གི་མྱོང་ཚོར་གསལ་མོ་ཞིག་
དང་ལྡན་པའི་མི་རྣམས་ཀྱི་ཡིད་དབང་འཕྲོག་སའི་ཡུལ་ཞིག་ཆགས།
འདིར་བརྗོད་དོན་ནི་སྒྲུང་དེའི་སྟོད་ཆ་ཁོ་ན་ཙམ་ཡིན་རུང་དེས་ཀློག་པ་
པོར་ལྟ་བས་མི་ངོམ་པ་ཞིག་བཟོས་ཡོད། མ་གཞི་འདས་དོན་རྙིང་པ་ཞིག་ཡིན་
རུང་གནས་ཚུལ་གསར་པ་ཞིག་ལྟར་ངོ་མཚར་ཤིན་ཏུ་ལྡན་པར་སྣང་།
སྔོན་མ་སློབ་དེབ་ཀྱི་ནང་ལས་བཀས་བཀོད་རྒྱུད་འཛིན་ཞིང་བྲན་ལམ་
ལུགས་སྤྱི་ཚོགས་ཀྱི་འཚོ་བའི་སྐོར་ཀློག་མྱོང་བ་ནང་བཞིན། གཏམ་རྒྱུད་དེའི་
ནང་དེ་བས་མངོན་སུམ་གསོན་རྗེན་དུ་མཚོན་འདུག
གཞིས་ ཀ་དང་ ཁྲལ།
སྐུ་ དྲག་ གཟིམ་ ཤག་ཆེ་གྲས། སྦྲག་ ཁང་།
ཚོང་པའི་ཁྱིམ་ཚང་།
རྐུན་ཇག་གི་ལོག་སྐད་སོགས་རྩོམ་པ་
པོས་ལམ་བདེ་རྒྱུས་ཡོད་ཀྱིས་མཐུར་མདའ་གློད་ནས་རྟ་བོ་རང་འགར་འགྲོ་རུ་
བཅུག་པ་ཇི་བཞིན་སྐད་ཆ་ལྷུག་པོར་བརྗོད་པ་སོགས་འགྲུལ་བཞུད་སྐབས་ཀྱི་
ཡུལ་སྲོལ་གོམས་འདྲིས་ཀྱི་དཔར་གཞི་ཞིག་རང་རེད་འདུག དཔེར་ན་སྦྲག་
ཁང་འཛུགས་སྲོལ་ལྟ་བུ་དེ་སྔོན་རྩོམ་རིག་ནང་ཡེ་ནས་འཁོད་མ་མྱོང་། འོན་
ཀྱང《བཀྲས་ཟུར་ཚང་གི་གསང་བའི་གཏམ་རྒྱུད》དུ་བླ་འདར་དགོས་པའི་ཚུལ་
ནང་སྦྲག་ཁང་གི་འབྱུང་རྐྱེན་ཡང་བཀོད་ཡོད་པ་སྟེ་མ་ཡིག་ལས།
“བོད་ཀྱི་སྦྲག་སྐྱེལ་གྱི་བྱ་བ་དེ་རབ་བྱུང་བཅུ་དྲུག་གི་དུས་འགོར་ཚུགས་
ཤིང༌། ལྷ་ས་ནས་ཕག་རི་བར་མལ་ལེ་ལྔ་དང་ཕྱེད་རེ་སར་སྦྲག་ཁང་རེ་དང༌།
སྦྲག་ཁང་རེ་ལ་སྦྲག་པ་རེ་བཙུགས་ཡོད།
སྦྲག་པས་རྣམ་ཐིང་མ་སེར་པོའི་
བཙོན་ཁང་།
313



ནགས་ཀློང་ཁུ་བྱུག་འདུ་གནས།
འབོག་དམ་སྦྱར་ནང་བསྒྲིལ་བའི་སྦྲག་ཡིག་རྒྱབ་ཏུ་འཁུར་ཞིང་ལག་ཏུ་གོ་མཚོན་
མདུང་ཞིག་ཐོགས་ནས་ལམ་བར་བང་རྒྱུག་ཏུ་སྐྱོད་དགོས་པའི་སྲོལ་ཆགས།”
ཞེས་འཁོད། གཏམ་རྒྱུད་འདིར་ཤིན་ཏུ་ངོ་མཚར་ཆེ་བའི་རྒྱུ་རྐྱེན་གཅིག་ཡོད་
པ་ནི་སྒྲུང་ཁོ་ན་ཧ་ཅང་ངོ་མཚར་ཆེན་པོ་ཡིན་པ་ཕུད། ད་དུང་དེ་དང་ཆ་
འདྲའི་ཤེས་བྱ་མང་པོ་ཞིག་འདུག་ཅིང༌། ནང་དོན་མང་ཆེ་བ་དེང་སྐབས་ཀྱི་
མིས་ཤེས་པར་དཀའ་བ་དཔེར་ན་སྔར་གྱི་སྦྲག་པའི་དབྱེ་དབྱིབས་དང་། དྲེལ་
ལག་དེད་ནས་རི་ཁུག་ནང་མི་གཅིག་ཁེར་རྐྱང་དུ་འགྲུལ་ལ་ཞུགས་དགོས་པ།
དམན་གཅིག་ལ་ཁྱོ་བོ་མང་བའི་སྐུ་དྲག་གི་ཁྱིམ་ཚང༌། རྣ་བར་ཐོས་པ་ཙམ་
གྱིས་ཧ་ལས་དགོས་པའི་གཉེན་སྒྲིག་གི་གོ་རིམ། འཇིགས་སྐྲག་དང་ལྡན་པའི་
ཇག་པ། གནོད་ཚེ་ཕོག་མཁན་གྱིས་རང་ཉིད་གསོད་རྒྱུའི་ལོག་སྐད་རང་ཉིད་
ནས་འཁྱེར་ནས་འགྲོ་བ། དཔོན་རིགས་ནང་སྐྱུག་བྲོ་བའི་རུལ་སུངས་ཀྱི་སྔར་
སྲོལ་ལྟ་བུ་མཐོང་དཀའ་བའི་ཤེས་བྱ་མང་བས་གལ་སྲིད་རྩོམ་པ་པོ་ཉིད་དུས་
དེའི་སྐབས་འཚར་ལོངས་བྱུང་བ་ཞིག་མིན་ན་འཚོ་བ་དེ་ཚོར་རྒྱུས་མངའ་དེ་ལྟ་
བུ་ཡོང་རྒྱུ་ཤིན་ཏུ་ནས་དཀའ།
དེར་བརྟེན་སྒྲུང་གཏམ་རིང་གྲས《གཙུག་གཡུ》ཞེས་པ་དང《བཀྲས་ཟུར་
ཚང་གི་གསང་བའི་གཏམ་རྒྱུད 》གཉིས་ཀྱིས་མཚོན་རྟགས་བྱས་ཏེ་དེང་རབས་
བོད་ཡིག་གི་གསར་རྩོམ་བྱ་གཞག་ཡང་རྩེར་སོན་པའི་དུས་རབས་གསར་པ་ཞིག་
ཏུ་སླེབས་ཐུབ་པ་བྱུང་ཡོད།
ང་ཚོས་གྲུབ་འབྲས་དེ་དག་ལ་མཐོང་ཆེན་བྱེད་དོན་ནི། རྩོམ་པ་པོ་འདི་
ཚོ་ནི་དེང་རབས་བོད་ཡིག་རྩོམ་རིག་གི་ས་རྒོད་ཐོག་མ་སློག་མཁན་རྣམས་ཡིན་
པས། དཔུང་ཁག་འདི་ནི་ནང་གི་རྐྱེན་ལས་བྱུང་བའི་སྟོབས་ཤུགས་ཤིག་ཡིན་
སྟབས་འཚོ་བཞིན་པའི་ཉམས་ལྡན་ལ་ཡར་འགྲོའི་ནུས་པ་ལྡན་པ་ཞིག་རེད་ཅེས་
བརྗོད་ཆོག ། (གཡང་འཚོས་བསྒྱུར།)
314



ནགས་ཀློང་ཁུ་བྱུག་འདུ་གནས།
རང་སྒྲ།
ངོ་སྤྲོད་མདོར་བསྡུར།
རང་སྒྲ་ལགས་ནི། 1964ལོར་མདོ་སྨད་ཐུན་ཏེ་རྫོང་ཁོངས་འབའ་ཁ་
སྒང་ནས་འཁྲུངས་ཤིང་། སོ་སོར་ཐུན་ཏེ་རྫོང་མི་རིགས་སློབ་འབྲིང་དང་མཚོ་
ལྷོ་ དགེ་ ཐོན་ སློབ་ གྲྭ། མཚོ་ སྔོན་ སློབ་ གསོ་ སློབ་ གླིང་ སོགས་ སུ་ འགྲིམས།
2005ལོར་མཚོ་སྔོན་མི་རིགས་སློབ་ གླིང་ནས་རྩོམ་རིག་ཧྲོ་ཧྲིའི་དམ་བཅའ་
བཞག 1985ལོ་ནས་རྩོམ་རིག་གསར་རྩོམ་གྱི་ལས་སུ་ཞུགས་ཏེ་སྒྲུང་གཏམ་
ཕྱོགས་བསྒྲིགས《གངས་འདབས་ཀྱི་གཏམ་རྒྱུད 》དང་ལོ་རྒྱུས་སྒྲུང་གཏམ་རིང་མོ
《 ཐོན་མི་སམྦྷོ་ཊ》ཞེས་པ་གཉིས་སྔ་ཕྱིར་མཚོ་སྔོན་མི་རིགས་དཔེ་སྐྲུན་ཁང་གིས་
པར་སྐྲུན་བྱས།
ད་ལྟ་ཁོང་གིས་མཚོ་སྔོན་ གྱི《 མང་ཚོགས་སྒྱུ་རྩལ》རྩོམ་སྒྲིག་
ཁང་དུ་ཕྱག་ལས་གཉེར་བཞིན་མཆིས་སོ། །
：
- 316



རང་སྒྲ།
གསར་རྩོམ་ཐད་ཀྱི་མྱོང་ཚོར།
རང་སྒྲ།
ཡང་།
འཚོ་བའི་ཁྲོད་ནས་ངས་བཤད་རྒྱུན་འདི་འདྲ་ཞིག་ཐོས་མྱོང་། “ རྩོམ་
རིག་ནི་འཚོ་བའི་ཁྲོད་ནས་བྱུང་། རྩོམ་རིག་གིས་སྤྱི་ཚོགས་འཚོ་བ་མཚོན།”
སྐད་ཆ་འདི་རྩོམ་རིག་ལ་མོས་པ་ཅུང་ཟད་ཡོད་པ་ཞིག་ཡིན་ཚེ་བཤད་མི་ཤེས་པ་
ཕལ་ཆེར་ཡོད་སྲིད་ཀྱི་མ་རེད། ཡིན་ན་ཡ་ རང་གི་གསར་རྩོམ་གྱི་འགོ་
བརྩམས་པའི་དུས་ཏེ། སྤྱི་ལོ1986ཡས་མས་སུ་ངས་སྐད་ཆ་དེ་འདྲ་ཞིག་ཐོས་
ཡོད་ མེད་ རང་ ཉིད་ ལའང་ གསལ་
ཆ་ མེད། གལ་ སྲིད་ ཐོས་ ཡོད་ ནའང་།
སྐབས་དེ་དག་གི་བརྩམས་ཆོས་ཚང་མར“ཡིག་ཐོག”གི་བརྩམས་ཆོས་ཟེར་བ་
ལས “འཚོ་བའི་ཁྲོད་ནས་བྱུང”དང་། “སྤྱི་ཚོགས་འཚོ་བ་མཚོན”ཞེས་པའི་
མིང་འདོགས་མི་ཐུབ། རྒྱུ་མཚན་ནི་སྐབས་དེའི་ཉམས་མྱོང་གཞིར་བཞག་ན།
གཏམ་རྒྱུད་མཚར་བོ་ཞིག་ལ་བློ་གཏད་པ་ལས་འཚོ་བ་མཚར་བོ་ཞིག་ལ་བསམ་
གཞིག་མ་བྱས་པའི་སྐྱོན་འདུག་ཅིང་། རྩོམ་རིག་དཔྱད་བརྗོད་མཁན་ལིག་
རྨིན་ཞིས་གསུངས་པའི “རྩོམ་པ་པོས་འཚོ་བར་བསམ་གཞིག་དང་། བདག་
གིས་རྩོམ་རིག་ལ་བ
ལ་བསམ་གཞིག་གཏོང”ཞེས་པ་
འོ་ན།
སྐབས་དེའི་གསར་རྩོམ་གྱིས་ཁྱོད་ཀྱི་རྩོམ་པ་ལ་གེགས་ཆེན་པོ་བཟོས་སོང་ངམ་
སྙམ་ན།
རང་དོན་གཞིར་བཞག་གིས་བཤད་ན།
“ངས་རྩོམ་རིག་གི་སྐད་ཆ་
འགའ་དང་ཚིག་སྦྱོར་འགའ་བསླབས་ཟིན”ཞེས་ལན་འདེབས་དགོས།
ས་ངོ་མ་ཡིད་ལ་མ་དྲན།
317



ནགས་ཀློང་ཁུ་བྱུག་འདུ་གནས།
n 1
1988ལོའི་དབྱར་ཁར། ང་རང་བྱ་བའི་དབང་གིས་ཕ་ཡུལ་ལ་ཐེངས་
གཅིག་བསྐྱོད་དགོས་བྱུང༌། རང་སྡེ་ཕྱུག་མོའི་ཕྱོགས་སུ་བསྲིངས་པའི་ལམ་
ཕྲན་དེའི་སྟེང་དུ་ང་རང་ལོ་རྒྱུས་ཀྱི་མི་སྣ་ཞིག་ལ་འཕྲད་བྱུང….....
རྐྱེན་དེ་ལ་བརྟེན་ནས་ངའི་ཡིད་ལ་འདས་དོན་མང་པོ་ཞིག་དྲན་འོངས་
ཤིང༌། འདས་དོན་གྱི་ཟུར་རེ་རེ་སྐབས་རེར་སྙིང་དགའ་ཞིང༌། ལན་རེར་ཞེ་
ང་བ། སེམས་སྡུག་པ་སོགས་ཅི་ཡིན་མི་ཤེས་པའི་ཚོར་བ་ཡ་མཚན་ཞིག་སྐྱེས་
སོང་། རྐྱེན་དེ་ལྟ་བུ་བྱུང་ན་མི་སྣ་དེར་ཡང་ང་དང་འདྲ་བར་ཡིད་ཞུམ་ཞིང་
སེམས་སྐྱོ་བ། ཡང་ན་སྙིང་དགའ་བའི་ཚོར་བ་ཞིག་སྐྱེ་སྲིད་ཀྱི་རེད། རྒྱུ་
མཚན་ནི“ཁོའམ་ཁོ་མོ”ནི་རྩོམ་པ་པོའི་སྨྱུག་རྩེ་ནས་བཞེངས་པའི་མི་སྣ་ཞིག་མ་
ཡིན་པར་འཚོ་བ་དངོས་ལས་བྱུང་ཞིང་། ཤ་ཁྲག་གདོས་བཅས་ཀྱིས་གྲུབ་པའི་
མི་སྣ་ཞིག་ཡིན་པའི་ཕྱིར།
ཕ་ཡུལ་ དུ་ བསླེབས་ནས་ དུས་ ཚོད་ གཉིས་ གསུམ་ ཙམ་ འགྱངས་ ཀྱང་།
ད་གིན་བྱུང་བའི་ཚོར་བ་དེ་དངོས་གནས་གཟུགས་ཅན་བཞིན་ཡིད་ནས་
ཐབས་མེད་པས་ངས་གསང་བའི་གཏམ་རྒྱུད་དེ་གྲོགས་པོ་གསང་ཚུགས་པ་ཞིག་
ལ་གསང་གཏམ་གྱི་ཚུལ་དུ་ལན་ཅིག་སྨྲས་ན་ད་གཟོད་ཡིད་ཀྱི་དགའ་སྐྱོ་འཁྲེང་
གསུམ་ལ་སོགས་པའི་ཚོར་བ་རྣོན་པོ་དེའི་མགོ་གནོན་ཐུབ་པར་སྙམ།
ཞིབ་འདང་ཞིག་བརྒྱབ་ན། གསང་གཏམ་གྱིས་སྐབས་དེའི་ལོ་རྒྱུས་ཐན་
ཐུན་ཞིག་བརྗོད་ཐུབ་པ་ལས་མི་ལོ་བཅུ་ཕྲག་གཅིག་གི་ཡར་སྔོན་དུ་བྱུང་བའི་མི་
སྣའི་གཟུགས་བརྙན་དེ་ཡོངས་སུ་བཞེངས་ག་ལ་ཐུབ། གལ་སྲིད་བཞེངས་
ཐུབ་པའི་དབང་དུ་བཏང་ན་ཡང་། མི་ལོ་བཅུ་ཕྲག་གཅིག་སྔོན་གྱི་ཚོར་བ་
དང་ད་ལྟའི་ཚོར་བ་འདི་གཉིས་གཤིབ་བསྡུར་གྱིས་རེ་རེ་ནས་ཇི་ལྟར་བརྗོད་ནུས།
སྐབས་དེར། ངའི་ཡིད་ལ་སྨྲ་མི་ཤེས་པའི་ཚོར་བ་དེ་མཚོན་ཐབས་ཀྱི་བློ་ཞིག་
སྐྱེས་བྱུང༌། དེ་ནི་ད་ལྟ་ང་ཚོས་གླེང་བཞིན་པའི་རྩོམ་རིག་ཡིན
་ནས་ཡལ་
318



རང་སྒྲ།
ཉེ་འགྲམ་གྱི་མི་འགས“ང་རྩོམ་རིག་ལ་དགའ།” “ཁོ་རྩོམ་རིག་ལ་མོས”
ཟེར་བ་རྒྱུན་དུ་ཐོས། ཁོ་ཚོ་ཇི་ལྟར་དགའ་ཚུལ་དེར་ངས་བསམ་བློ་བཏང་མ་
མྱོང་ཡང་། ང་དགའ་ཚུལ་ནི་གོང་སྨྲས་དོན་དག་དེ་ལས་བྱུང་བ་ཡིན། དེང་
ཐོག་རྩོམ་རིག་ནི་རང་གི་གསང་གཏམ་བརྗོད་ས་ཞིག་རེད་སྙམ་པ་དང་། རྗེས་
སུ་ད་གཟོད་རྩོམ་རིག་སྤྱི་ཚོགས་འཚོ་བ“དངོས”(ཤོག་ཐོག་གི་འཚོ་བ་མིན)ལས་
བྱུང་བ་དང་། རྩོམ་རིག་གིས་མིའི་རིགས་ཀྱི་འཚོ་བར་སྣེ་ཁྲིད་བྱེད་ཀྱི་ཡོད་
པའི་གནས་ལུགས་དེ་རྟོགས། དེ་ནས་བཟུང་། ང་ལ་འཚོ་བར་བསམ་་་
གཞིག་བྱེད་པའི་བློ་ཞིག་རྒྱུན་དུ་སྐྱེས་འོངས་པ་དང༌། འཚོ་བ་དང་རྩོམ་རིག་
གི་འགྲེལ་བར་བསམ་བློ་གཏོང་རྒྱུར་དེ་བས་མོས་པར་གྱུར། ང་རང་ཉིད་ཀྱི་
ཉམས་མྱོང་གི་སྟེང་ནས་བཤད་ན། “རྩོམ་རིག་ནི་མིའི་རིགས་ཀྱི་ཡོད་ཚད་
ཡིན”པའི་སྡོམ་ཚིག་བྱུང༌། རྒྱུ་མཚན་ནི། ང་ཚོ་རྩོམ་རིག་ལ་མོས་ན་ཐོག་
མར་རྩོམ་རིག་གང་ལས་བྱུང་བའི་ཁུངས་བཙལ་དགོས། རྩོམ་རིག་གི་འབྱུང་
ཁུངས་ནི་སྤྱི་ཚོགས་འཚོ་བ་དངོས་ཡིན་ན “འཚོ་བ”ཞེས་པ་ག་འདྲ་ཞིག་ཡིན་
པར་བསམ་གཞིག་གཏོང་དགོས་ཀྱི་རེད། མི་ག་འདྲ་ཞིག་ཡིན་ཡང་ང་ཚོས་
གླེང་བའི“འཚོ་བར”ཁ་འབྲལ་ཐབས་མེད་པ་ཞིག་རེད། རྒྱུ་མཚན་ཡང་འཚོ་
བའི་ཕ་རོལ་དུ་འཚོ་བའི་མི་མེད་པའི་ཕྱིར། མིའི་རིགས་འཚོ་བའི་དབང་གིས་
འཚོ་བ་ལ་ནང་གསེས(ཉིན་རྒྱུན་འཚོ་བ། རིག་གནས་འཚོ་བ། དངོས་པོའི་འཚོ་བ།
ཆོས་ལུགས་འཚོ་བ། ཚན་རྩལ་འཚོ་བ། དམག་དོན་འཚོ་བ། སྲིད་དོན་འཚོ་བ་
སོགས)མང་པོ་བྱུང་པ་དང༌། འཚོ་བ་ནི་གྲུབ་ཆ་མང་པོ་ཞིག་གིས་གྲུབ་ན་ཡང་།
མདོར་བསྡུས་ན་ འཚོ་བ་ནི་ཕྱི་ནང་གི་འཇིག་ རྟེན་ གཉིས་ ལས་ གྲུབ་ པ་ རེད།
ཕྱིའི་འཇིག་རྟེན་ནི་ཕྱི་རོལ་ཡུལ་གྱི་དངོས་པོའི་འཇིག་རྟེན་འདི་ཡིན་ལ། ནང་
གི་འཇིག་རྟེན་ནི་སྐྱེ་བོའི་ཤེས་རྒྱུད་ཀྱིས་བསྡུས་པ་སྟེ་མིའི་འཇིག་རྟེན་ལ་ཟེར།
དེ་བས་ན་རྩོམ་རིག་གིས་མཚོན་བྱ་འཇིག་རྟེན་གཅིག་མ་ཡིན་པར་དངོས་པོའི་
319



ནགས་ཀློང་ཁུ་བྱུག་འདུ་གནས།
འཇིག་རྟེན་དང་མིའི་འཇིག་རྟེན་གཉིས་ཡིན་ཞིང་། བྱ་དངོས་ཇི་འདྲ་ཞིག་
ཡིན་ཡང་རྩོམ་རིག་གིས་མཚོན་མི་ཐུབ་པ་གཏན་ནས་མི་སྲིད་པས་རྩོམ་རིག་ནི་
མིའི་རིགས་ཀྱི་ཡོད་ཚད་ཡིན་པའི་སྡོམ་ཚིག་ཡང་དེ་ལས་བྱུང་ཞིང་། རྩོམ་རིག་
ལ་གྲལ་རིམ་མེད། རྒྱལ་ཁབ་མེད། ཚད་བཀག་མེད་ཟེར་བའི་གནས་ལུགས་
ཀྱང་དེ་ལས་བྱུང་བ་རེད།
ང་ཚོས་རྩོམ་རིག་གླེང་སྐབས། མི་སྣའི་གཟུགས་བརྙན་ལ་ཧ་ ཅང་་་་
མཐོང་ཆེན་བྱེད་པ་རེད། དེ་བས་ན་རྩོམ་རིག་ཁྲོད་དུ་མི་སྣ་གསར་བཞེངས་
བྱེད་ཚུལ་གཉིས་ཏེ། དྲང་ཕྱོགས་ཀྱི་མི་སྣ་གསར་བཞེངས་བྱེད་ཚུལ་དང་ལྡོག་
ཕྱོགས་ཀྱི་མི་སྣ་གསར་བཞེངས་བྱེད་ཚུལ་དེ་གཉིས་ལས་མ་འདས། འོན་ཀྱང༌།
སྡོམ་ཚིག་འདི་ནི་རྩོམ་རིག་དཔྱད་བརྗོད་པས་ཤོག་ཐོག་གི་རྩོམ་རིག་ལ་བསམ་
གཞིག་བྱེད་སྐབས་བྱུང་བའི་སྡོམ་ཚིག་ཅིག་ཡིན་པ་ལས་འཚོ་བ་དངོས་ལས་བྱུང་
བའི་སྡོམ་ཚིག་ཅིག་ག་ལ་ཡིན། འཚོ་བ་དངོས་ན་དྲང་ལྡོག་གཉིས་ཀྱི་མཐའ་ལ་
མ་ལྷུང་བའི་མི་སྣ་ཆེས་མང་བའི་ཕྱིར་རོ། ། འོ་ན་མི་སྣ་ལ་དྲང་ལྡོག་གཉིས་སུ་
དབྱེ་བའི་རྒྱུ་མཚན་ནི་འཚོ་བ་ལ་སྣེ་ཁྲིད་ཐུབ་མིན་གྱི་ཆེད་དུ་ཡིན། དཔེར་ན།
འཚོ་བ་ནི་གསེར་ལྟ་བུ་ཞིག་ཡིན་ན་རྩོམ་རིག་ནི་གསེར་དེ་ལས་སྣོན་བྱས་པའི་
གསེར་གྱི་བུམ་པ་དང་། དྲང་ལྡོག་གི་མི་སྣ་ལ་སོགས་པ་ནི་ལྟོ་ལྡིར་ཞབས་ཞུམ་
ཆུ་སྐྱོར་གྱི་ནུས་པ་ལ་སོགས་པ་ལྟ་བུ་ཡིན། གསེར་གྱི་བུམ་པའི་ངོས་ནས་་
བཤད་ན། གསེར་གྱི་རང་བཞིན་ལ་འགྱུར་བ་མེད་པར་གསེར་ཡིན་ན་ཡང་
རྣམ་པ་གཞན་དུ་འགྱུར་བ་དང་། རྣམ་པ་འགྱུར་བའི་སྟོབས་ཀྱིས་ཆུ་སྐྱོར་གྱི་
བྱེད་ནུས་ཐོན་པ་རེད། དེ་བཞིན་དུ་རྩོམ་རིག་གི་ངོས་ནས་བརྗོད་ན། འཚོ་
བའི་རང་བཞིན་ལ་འགྱུར་བ་མེད་ན་ཡང་རྣམ་པ་གཞན་དུ་འགྱུར་བ་སྟེ། རྩོམ་
པ་པོའི་ལས་སྣོན་བྱས་པའི་གོ་རིམ་ཁྲོད་རྣམ་གཞག་མང་པོ་བྱུང་ཞིང༌། རྣམ་
གཞག་བྱུང་བའི་སྟོབས་ཀྱིས་སྤྱི་ཚོགས་འཚོ་བ་
བ་དངོས་ལ་སྣེ་ཁྲིད་བྱེད་པའི་ནུས་པ་
320



རང་སྒྲ།
ཐོན་པ་རེད། དྲང་ལྡོག་གི་མི་སྣ་ཡང་ཏག་ཏག་གོང་སྨྲས་རྣམ་གཞག་དེའི་
ཁོངས་སུ་གཏོགས་ཤིང་། དྲང་ལྡོག་གི་མི་སྣ་གསར་བཞེངས་བྱེད་སྐབས་རྣམ་
གཞག་དེ་བརྩི་སྲུང་བྱེད་དགོས་པ་རེད། ཡིན་ན་ཡང་། ང་ཚོས་གསར་རྩོམ་
གྱི་གོ་རིམ་ཁྲོད་རྣམ་གཞག་ཁོ་ནའི་ཆེད་དུ་གསར་རྩོམ་གཏན་ནས་བྱེད་མི་རུང༌།
རྒྱུ་མཚན་ནི་རྩོམ་རིག་སྔོན་དང་རྩོམ་རིག་གི་རྣམ་གཞག་རྗེས་ནས་བྱུང་བ་དང༌།
རྣམ་གཞག་ནི་རྩོམ་རིག་གསར་རྩོམ་གྱི་ཉམས་མྱོང་སྤྱི་སྡོམ་བྱས་པའི་ཆ་ནས་ཚད་
ཡོད་པ་དང་། རྩོམ་རིག་ནི་འཛད་མཐའ་མེད་པའི་འཚོ་བའི་རྒྱ་མཚོ་ཆེན་པོ་
ལས་བྱུང་བས་ཚད་གཟུང་དུ་མེད་པའི་ཕྱིར་རོ། །
བསམ་ཚུལ་འདི་དག་ངས་རྩོམ་རིག་གི་རྣམ་གཞག་ལ་བལྟས་ཏེ་རྟོགས་པ་
མ་ཡིན་པར་རང་གི་གསར་རྩོམ་གྱི་ཉམས་མྱོང་ལས་བྱུང་བ་ཡིན། དེ་བས་ངའི་
བསམ་ཚུལ་ལ། དྲང་ལྡོག་གི་མི་སྣ་གསར་བཞེངས་བྱེད་སྐབས་ཐོག་མར་རྩོམ་
པ་པོའི་ལངས་ཕྱོགས་བརྟན་དགོས་སྙམ།། གསར་རྩོམ་རྣམ་དག་ཅིག་བྱེད་ན།
ལངས་ཕྱོགས་ནི་དྲང་ཕྱོགས་མི་སྣའི་སྟེང་ན་ཡོད་ལ། ལྡོག་ཕྱོགས་མི་སྣའི་སྟེང་
ནའང་ཡོད། ངས་འ
ངས་འདི་ལྟར་བཤད་ན་རྩོམ་རིག་གི་རྣམ་གཞག་ཁྲིད་པའི་དགེ་
རྒན་འགས་བདག་ལ་དགག་པ་རྒྱག་སྲིད་ཀྱང་། འཚོ་བ་དངོས་ལ་བསམ་་
གཞིག་བྱེད་མཁན་ཞིག་ཡིན་ན་དེའི་དོན་བདེ་བླག་ངང་རྟོགས་ཐུབ།
མི་སྣ་དེ་ལ་གཡོ་སྒྱུ་ཧ་ཅང་ཆེ་བ་འབྲི་འདོད་དེ་དེས་བྱས་པའི་གཡོ་དང་སྒྱུ་
ཇི་འདྲ་མང་པོ་ཞིག་བྲག་བརྩེགས་བརྩེགས་བྱེད་ཐུབ་ན་དེ་རྩོམ་ཡིག་བཟང་པོ་
དང་། མི་ཐུབ་ན་རྩོམ་ཡིག་བཟང་པོ་མིན་ཞིང་རྩོམ་པ་པོ་ངེས་པར་དུ་མི་སྣ་
དེའི་ཕ་རོལ་དུ་བསྡད་དེ་དེ་ཡི་བྱ་སྤྱོད་མཐའ་དག་ལ་འཕྱ་སྨོད་དང་ཟུར་ཟའི་སྒོ་
ནས་མཚོན་པར་བྱེད་པ་དེ་རྩོམ་རིག་དངོས་མ་མིན། རྫུན་མ་ཡིན། འཚོ་
བའི་ཁྲོད་དུ་མི་སྣ་དེ་ལྟ་བུ་མང་པོ་ཡོད་ཀྱང་། ཁ་ནི ཚོས་བལྟས་ན་རང་ཉིད་ཀྱི་
བྱས་སོ་ཅོག་གཡོ་སྒྱུ་ཁོ་ན་ཡིན་པ་ངེས་མི་ཐུབ། རྒྱུ་མཚན་ནི་ཁོ་ཚོ་ལ་གནས་
རྒྱུ་
321



ནགས་ཀློང་ཁུ་བྱུག་འདུ་གནས།
ལུགས་མང་པོ་ཞིག་བཤད་རྒྱུ་ཡོད་པ་དང༌། གལ་ཏེ་རང་གིས་བྱས་པ་གཡོ་སྒྱུ་
ཡིན་པ་ངོས་ཟིན་ནའང་གཡོ་སྒྱུ་བཤམས་པའི་དགོས་ཆེད་ཅིག་ངེས་པར་ཡོད།
གལ་སྲིད་རྩོམ་པ་པོ་མི་གཡོ་ཅན་དེ་ཡིན་ངོ་མའི་ལུགས་སུ་བྱས་ཤིང་མི་སྣ་དེའི་
ཁོག་ཏུ་ཞུགས་ཏེ་རང་གི་དགོས་ཆེད་མ་བརྗོད་ན་མི་སྣ་འབུར་དུ་ཐོན་མི་ཐུབ་ལ།
མི་སྣ་འབུར་དུ་ཐོན་པའི་ཆེད་དུ་རྩོམ་པ་པོ་མི་སྣ་དེར་ཡོངས་སུ་སྤྲུལ་དགོས།
དེ་ལ་རྩོམ་པ་པོའི་ལངས་ཕྱོགས་ཟེར་བ་ཡིན།
དེ་ལྟ་མ་ཡིན་པར་རྩོམ་པ་པོ་
རང་ཉིད་དྲང་ཕྱོགས་ཁོ་ནར་སྤྲུལ་བའང་ཀུན་མཁྱེན་ཇི་བཞིན་དྲང་ལྡོག་གཉིས་
ཀྱི་དཀྱིལ་ནས་བསྡད་དེ། “རྟ་ཕོ་ཐང་ནས་རྒྱུག་ན་རྟ་དཔྱད་སྒང་ནས་བཏང” ཚེ་
དེ་ནི་རྩོམ་རིག་རྫུན་མའི་ཁོངས་སུ་བསྡུ་དགོས། ང་ཚོའི་འཚོ་བ་དངོས་ཀྱི་ནང་
དུ་དེ་འདྲ་མེད་པའི་ཕྱིར། དེ་བཞིན་དུ་ཉེས་ཅན་ལའང་དགོས་ཆེད་ཡོད་པས་
གོང་དང་འདྲ། དགོས་ཆེད་མེད་པའི་མི་སྣ་རྩོམ་རིག་གི་མི་སྣའི་ཁྲོད་འབྱུང་མི་
རུང་། རྒྱུ་མཚན་ནི་དེས་འཚོ་བ་ལ་སྣེ་ཁྲིད་བྱེད་མི་ཐུབ། དྲང་ཕྱོགས་ཀྱི་མི་
སྣ་འབྲི་སྐབས་ཀྱང་དེ་དང་འདྲ། དེ་བས་མི་སྣ་གསར་བཞེངས་བྱེད་སྐབས་
རྩོམ་པ་པོ་མི་སྣའི་ཕ་རོལ་དུ་འདུག་མི་རུང་བར་མི་སྣ་དེའི་དོན་ལྔ་སྣོད་དྲུག་ཏུ་
ཞུགས་དགོས་པ་དང༌། རྩོམ་པ་པོའི་ལངས་ཕྱོགས་མི་སྣའི་ཤ་ཁྲག་ཏུ་ཞུགས་
ཚད་ལས་བཙལ་དགོས་སྙམ་པ་ངའི་གསར་རྩོམ་ཁྲོད་བྱུང་བའི་མྱོང་ཚོར་ཞིག་
ཡིན།
བརྩེ་དུང༌
།” འཇིག་རྟེན་གྱི་བརྩེ་དུང་སྟེ་ཕོ་མོའི་བརྩེ་དུང་ལ་གོ་མི་རུང་།
གསར་རྩོམ་བྱེད་སྐབས་མི་སྣ་དེའི་ཆེད་དུ་སྙིང་གི་འདུན་པ་བཅོལ་ཐུབ་པ་དང་།
མི་སྣའི་བྱ་སྤྱོད་ཀྱི་ཁྲོད་ནས་ལུས་ལ་དགའ་བའི་བ་སྤུ་རྒྱས་པ་དང་སྤྲོ་བའི་འཛུམ་
མདངས་ཕྱུང་ཐུབ་པའི་སེམས་ཀྱི་ཚོར་བ་དྲག་པོ་དེ་ལ་བརྩེ་དུང་ཟེར། འོ་ན།
དེ་ལྟ་བུའི་བརྩེ་དུང་དེ་གང་ལས་བྱུང་ཞེ་ན་འཚོ་བ་དངོས་ལས་བྱུང་བ་ཡིན་ཞིང་།
འཚོ་བའི་རྒྱུ་ཆ་ལ་གཞན་ནས་བརྒྱུད་པ་དང་རང་ནས་བརྒྱུད་པ་གཉིས་ཡོད་པ་
56
322



རང་སྒྲ།
ལས་གཙོ་བོ་རང་ལས་བརྒྱུད་
པ་ལས་བྱུང་བ་ཡིན། གཞན་ནས་བརྒྱུད་པ་དེ་རྒྱུ་
ཆར་རུང་ཡང་བརྩེ་དུང་ཤུགས་དྲག་མི་ལྡན། དཔེར་ན་མི་ཞིག་གིས་འགྲམ་
ལྕག་ཅིག་གཞུས་པ་འབྲི་སྐབས་གཞན་ལ་གཞུས་པ་ལས་རང་ལ་གཞུས་པ་དེ་བྲིས་
ན་ཞིབ་ཆ་ཆེ་ལ་བརྩེ་དུང་དྲག དེ་བས་འཚོ་བའི་ཉམས་མྱོང་ཕུན་སུམ་ཚོགས་
པ་ཞིག་དགོས་ཟེར་བ་རྒྱུ་མཚན་དེ་ལ་ཐུག གསར་རྩོམ་སྐབས་བརྩེ་དུང་ཡོད་
པའི་སྒོ་ནས་བྲིས་པ་དང་བརྩེ་དུང་མེད་པའི་སྒོ་ནས་བྲིས་པ་གཉིས་མི་མཚུངས།
བརྩེ་དུང་དྲག་པོ་ཡོད་པའི་སྒོ་ནས་བྲིས་པ་དེར་འཚོ་བའི་བདེན་དོན་རང་བཞིན་
ཤུགས་ཆེ་ལ། བརྩེ་དུང་དྲག་པོ་མིན་པའི་སྒོ་ནས་བྲིས་པ་དེར་འཚོ་བའི་བདེན་
དོན་རང་བཞིན་ཤུགས་ཆུང་། རྒྱུ་མཚན་ནི་བརྩེ་དུང་ནི་འཚོ་བ་དངོས་ལས་
འབྱུང་རྒྱུ་ཞིག་ལས་བཙིར་ན་འོངས་པ་ཞིག་མིན་པས་བརྩམས་ཆོས་གང་ཞིག་ལ་
བརྩེ་དུང་ཤུགས་དྲག་ལྡན་ན་བརྩམས་ཆོས་ལེགས་འགྲུབ་ཀྱི་ཕྱོགས་སུ་བར་ཐག་
ཇེ་ཉེར་འགྱུར་ལ། བརྩམས་ཆོས་གང་ཞིག་ལ་བརྩེ་དུང་ཤུགས་དྲག་མི་ལྡན་ན་
སྒྲིག་གཞི་བློས་བསླངས་ཇི་འདྲ་ལེགས་ཀྱང་འཚོ་བའི་བྲོ་སྨན་མེད་པས་བརྩམས་
ཆོས་བཟང་པོ་ལ་མཁོ་བའི་གྲུབ་ཆ་ཆད་པ་ཡིན། ཁོ་བོས་བགྲང་བྱ་བཅུ་ཕྲག་
གཅིག་ཙམ་ལ་གསར་རྩོམ་བྱས་ཀྱང་བརྩམས་ཆོས་ཀྱི་གྲངས་འབོར་རྩོམ་གྲོགས་
གཞན་དང་བསྡུར་ན་ཉུང་བ་དེ་གཅིག་ནས་རང་ཉིད་ཀྱི་བརྩོན་འགྲུས་ལ་རག་
ལས་ཀྱང་། གཙོ་ཆེ་བ་གསར་རྩོམ་གྱི་བརྩེ་དུང་ལ་རག་ལས། དེས་ན་རང་
གཤིས་ནི་གཏམ་རྒྱུད་རྫུན་མ་བྲག་བརྩེགས་བརྩེགས་བྱེད་རྒྱུ་དེ་མིན་པར་སྤྱི་
ཚོགས་འཚོ་བ་དངོས་ལ་བསམ་གཞིག་བྱས་ཏེ་སྒྲུང་ཐུང་ཞིག་འབྲི་ན་ཡང་མ་
མཐའ་འཚོ་བའི་རྒྱུ་ཆ་མི་མཚུངས་པ་གཉིས་ཡན་གྱིས་བྲིས་ན“རྩོམ་རིག་ནི་འཚོ་
བའི་ཉིང་བཅུད་ཡིན”ཟེར་བའི་དོན་དེ་ཐོན་ཡོད་པར་སྙམ་ལ། དེ་ལྟར་ན་
རྩོམ་རིག་གིས་འཚོ་བར་སྐུལ་འདེད་བྱེད་པའི་འོས་འགན་དེ་ཡང་ཞོར་དུ་འགྲུབ་
ཐུབ་སྙམ། །
323



ནགས་ཀློང་ཁུ་བྱུག་འདུ་གནས།
གྲོགས་རང་སྒྲ་དང་ཁོའི་རྩོམ་གཤིས།
གངས་ཞུན།
1. གློ་བུར་བའི་ཉིན་ཞིག་ལ། ལུས་ལ་སློག་སྐྱ་གྱོན་ཞིང་མངལ་འབུར་
མཐོ་ལ་གསུས་ཁོག་ལག་པས་སྐྱོར་བའི་བུད་མེད་ཅིག་གིས་འབྲི་ཐུལ་མ་གཡང་
འཛིན་ཅན་ཞིག་བདའ་ནས་ཐང་མེ་ལོང་འདྲ་བ་ཞིག་གི་ ཕ་མཐར་ཡལ་ཅིང་།
ལོ་ངོ་མང་པོའི་རྗེས་སུ། བུད་མེད་དེས་བཞག་མྱོང་བའི་རྐང་རྗེས་རེ་རེ་དང་
ཕྱིར་བཏང་བའི་ཁ་རླངས་རེ་རེའི་ཤུལ་ནས་ཁང་རྩེག་དང་ལྟེང་ཀ འཕྲུལ་
ཆས་དང་འདོད་ཡོན་གྱི་བྱེ་བྲག་རྨི་ལམ་
པ་ནང་བཞིན་སྐྱེས་ཏེ་བཀྲ་ཤིས་པའི་ཞིང་
ཁམས་ ཤིག་ ལྷུན་ གྱིས་ ཆགས། མི་ ལོ་ དྲུག་ བརྒྱ་ལྔ་ པ བཅུའི་ རྗེས་ ཀྱི་དེ་རིང༌།
ངས་ངོ་མཚར་བའི་བུད་མེད་དེ་ནི་རྗེའི་མ་ཡུམ་ཤིང་བཟའ་ཚང་དང་བཀྲ་ཤིས་
པའི་ཞིང་ཁམས་དེ་ནི་ཟི་ལིང་ཡིན་པ་གཞི་ནས་རྟོགས།
ཟི་ལིང་ནི་གནའ་མཁར་ཞིག་ཡིན་ན་ཡང༌། ད་ལྟ་མཚོ་སྔོན་ཞིང་ཆེན་གྱི་
ཁུལ་དྲུག་དང་གྲོང་ཁྱེར་དུ་མའི་སྲིད་འབྱོར་རིག་གསུམ་གྱི་ལྟེ་བར་གྱུར་པས་སྔོན་
ཆད་ཤིང་བཟའ་ཨ་ཆོས་བརྒྱུད་མྱོང་བའི་ཐང་སྟོང་དེ་རེད་ཟེར་ན་སུ་ཞིག་གི་རྣ་
བར་འགྲོ། ང་ ཟ་ཁང་དང་ཚོང་ ཁང་། སྐྲ་བཞར་ཁང་། མགྲོན་ ཁང་་་
སོགས་གྲོག་ཚང་ཁ་ཕྱེ་བ་ལྟ་བུའི་སྲང་ལམ་རིང་པོ་ཞིག་བགྲོད་རྗེས། གཞི་ནས་
མཚོ་སྔོན་མང་ཚོགས་སྒྱུ་རྩལ་རྩོམ་སྒྲིག་ཁང་དུ་ཐོན་ལ། དེ་ན་ད་གཟོད་ང་
འཕྲད་དགོས་པའི་གྲོགས་པོ་དེ་ཡོད་པ་རེད་ཨང་།
324



རང་སྒྲ།
ཁོ
རྒྱུ
གྲོགས་པོའི་མིང་ལ་རང་སྒྲ་ཟེར་ཞིང་། ཁོ་ནི་གདོང་མདོག་ཅུང་སྨུག་
ཅིང་སྐམ་པ། གཟུགས་ཚད་དང་རན་ལ་མིག་ལ་ནམ་ཡང་འཛུམ་གྱིས་ཁེངས་
པ་ཞིག་ཡོད། སྨྲ་བརྗོད་དག་པས་རོང་འབྲོག་སུ་ཡིན་ཀྱང་གོ། ཡུན་རིང་བོ་
ཞིག་ལ་འབྲེལ་འདྲིས་བྱས་རྗེས། ངས་ཁོ་ནི་གཞུང་རྒྱུད་དྲང་ཞིང་གཡོ་སྒྱུ་བྲལ་
བ། གསོག་གསོབ་དང་བཅོས་རྫུན་ལ་མི་དགའ་བའི་མི་རྒྱུ་འབྲས་ཅན་ཞིག་
དང༌། མཚན་སྙན་དང་ལོག་འཚོ་ལ་དགྲ་རུ་ལྟ་བའི་སྙིང་རུས་ཅན་ཞིག་ཀྱང་
ཡིན་པ་ཤེས། གསར་རྩོམ་གྱི་སྐོར་གླེང་སྐབས། ཁོ་ནམ་ཡང་བབ་བརླིང་
དང་གཟབ་ནན་གྱིས་ཁེངས་ནས་ཡོད་པས་ཁོས་མི་རིགས་ཀྱི་རྩོམ་རིག་་་་་
བཅངས་པའི་བརྩེ་དུང་དང་ལ་
རེ་བ། འགན་ཁུར་གྱི་བསམ་པ་སོགས་
རང་ག་བ་ཞིག་མིན་པ་གསལ་བོར་ཚོར་ཐུབ།
ཁོས་བཤད་པ་ལྟར་ན། ཁོ་
རང1985ལོ་ཙམ་ནས་གསར་རྩོམ་གྱི་ལས་སུ་དངོས་སུ་ཞུགས་ཤིང་། ད་བར་
སྒྲུང་གཏམ་བཅུ་ཕྲག་ལྷག་དང་ལོ་རྒྱུས་སྒྲུང་གཏམ་རིང་བོ་གཅིག སྙན་རྩོམ་
བཅུ་ཕྲག་ལྷག་དངོས་སུ་ཕུད་ཟིན་ཅིང་། ཁོ་གསར་རྩོམ་གྱི་ལས་ལ་ཞུགས་རྐྱེན་
གཙོ་བོ་ནི་རྒན་བཤད་སྒྲུབ་ཀྱི་ཤུགས་རྐྱེན་ཐེབས་པ་ཡིན་ཟེར། ཡང་ཅུང་ཙམ་
ནས་ཁོས“དེ་དུས་ཨ་ཁུ་བཤད་སྒྲུབ་ཚང་གིས་ངས་བྲིས་པའི་སྙན་ངག་དམ་དུམ་
དག་ལ་གཟིགས་རྗེས་རྩོམ་པ་པོ་ཞིག་ཡོང་རྒྱུ་རེད། སྙན་ངག་པ་ཞིག་ཡོང་རྒྱུ་
རེད་ཅེས་ཞལ་འཛུམ་གྱིས་བཀང་ནས་སྐུལ་མ་གནང་བ་ད་སོ་མ་བྱུང་བ་དང་
འདྲ་བར་བརྗེད་ཐབས་མི་འདུག” ཟེར། ངེད་གཉིས་ཅུང་ཙམ་ལ་ཁ་རོག་
བསྡད་རྗེས་ཁོས་ཡང“ རྒན་བཤད་སྒྲུབ་ཚང་གིས་ང་ཚོ་མི་རབས་དུ་མ་བསྐྱེད་
སྲིང་གནང་བྱུང་བས། དགེ་བའི་བཤེས་གཉེན་གཅིག་བཞུགས་པའི་བཀའ་
དྲིན་ཡང་བསམ་ལས་འདས་པ་ཞིག་རེད”ཟེར།
2. ལོ་ལྔའི་ཡར་སྔོན་དུ། ངས་རང་སྒྲའི་སྒྲུང་གཏམ་ལ་ཞིབ་འཇུག་
དགའ་ཙམ་བྱས་མྱོང་ལ། རྗེས་སུ་མུ་མཐུད་དུ་ཁོའི་བརྩམས་ཆོས་གསར་བ་
325



ནགས་ཀློང་ཁུ་བྱུག་འདུ་གནས།
རྣམས་ཀྱང་བལྟས་པ་ཡིན། སྤྱིར་ན་རང་སྒྲ་ནི་རང་རིགས་རྩོམ་རིག་ པའི་
དཔུང་སྡེའི་ཁྲོད་དུ་རུ་འདྲེན་གྱི་གྲས་སུ་བསླེབས་འདུག་པས་གསར་རྩོམ་གྱི་ཆུ་
ཚད་མཐོན་པོར་སྙེག་པ་བཤད་མ་དགོས་ལ། ཀློག་པ་པོའི་ཁྲོད་དུའང་དེའི་
ཚོད་ཀྱི་ཤུགས་རྐྱེན་ཡོད་ངེས་ཅན་ཡིན། གནས་ཚུལ་འདི་དག་ལ་གཞི་བྱས་ཏེ།
ངས་རང་སྒྲའི་སྒྲུང་གཏམ་སྤྱི་སྡོམ་ཙམ་བྱས་ཡོད་པ་ནི་འདི་ལྟ་སྟེ།
(1)བརྗོད་བྱར་ཆ་རྒྱུས་ཞིབ་པ་སྟེ། རྩོམ་པ་པོ་ཞིག་ལ་མཚོན་ན་རང་གི་
བརྗོད་བྱར་གྱུར་ པའི་སྤྱི་ཚོགས་དེ་ལ་ཆ་རྒྱུས་ཞིབ་མོ་ཞིག་ཡོད་ དགོས་ པས།
བོད་ཀྱི་རྩོམ་པ་པོ་ཞིག་ཡིན་ཚེ། དེང་རབས་ཀྱི་ཆ་ལུགས་གོམས་སྲོལ་འགྲོ་
འདུག་ཉལ་འཆག བཟའ་བཏུང་ཡོ་བྱད་སོགས་དངོས་པོའི་འཚོ་བར་རྒྱུས་
ལོན་ཡོད་དགོས་པ་མ་ཟད། རིན་ཐང་ལྟ་བ་དང་མཛེས་དཔྱོད་སེམས་ཁམས།
བསམ་བློའི་ཕུགས་བསམ་སོགས་ནང་གི་འཚོ་བར་ཡང་མྱོང་བ་རྣལ་མ་ཞིག་་
དགོས་རྒྱུ་རེད་མ་གཏོགས། ཁ་བདེ་ལྕེ་བདེ་ཙམ་དང་གཏམ་རྒྱུད་སྒྲིག་ཤེས་པ་
ཙམ་གྱིས་སྒྲུང་གཏམ་མི་ཡོང་བ་ཁོ་ཐག་རེད། རང་སྒྲའི་ཁྱད་ཆོས་དང་པོ་ཡང་
བོད་སྤྱི་ཚོགས་ལ་རྒྱུས་ཞིབ་པ་འདི་ན་ཡོད། ཁོ་ནི་འཆར་སྣང་བན་བུན་དང་
རྣམ་རྟོག་ཟ་ཟི་ཙམ་ལ་བརྟེན་ནས་རང་མོས་ཀྱི་གཏམ་རྒྱུད་སྒྲིག་མཁན་གྱི་གྲས་
སུ་གཏན་ནས་མི་གཏོགས། ཐ་ན་ཁོའི་སྒྲུང་གཏམ《འདྲེ་རྐང་ཏོ》དང《 འཕོ་
འགྱུར》《ཚུལ་ཁྲིམས་རྒྱ་མཚོ》སོགས་སུ་ཞིབ་འབྲི་བྱས་པའི་ཁོར་ཡུག་དང་སྡེ་བ།
སྡེ་མིའི་འགྲོ་འདུག་ཉལ་འཆག་དགའ་ཁ་འཁྱེར་སོ་ཐམས་ཅད་དངོས་ཡོད་འཚོ་
བའི་སྣང་ཚུལ་དང་གཅིག་ཏུ་འདྲེས་པས་སྒྲུང་གཏམ་ལ་གསོན་ཤུགས་ལྷག་པར་
ལྡན།
(2) མཚོན་དོན་རྒྱ་ཆེ་བ་སྟེ། སྒྲུང་གཏམ་གྱི་མི་སྣ་དང་ཁོར་ཡུག་
སོགས་ནི་རྩོམ་པ་པོའི་མོས་ངོ་ཙམ་མ་ཡིན་པར་དམིགས་ཡུལ་ཡོད་པའི་སྒོ་ནས་
འདམ་ང་དང་ཞིབ་བཞེངས་མཛད་པ་ལགས་པས་དེ་དག་ཚབ་མཚོན་གྱི་ནུས་པ་
ན
326



རང་སྒྲ།
ཡུ
ལྡན་པ་སྨོས་ཅི། གཞུང་ལུགས་དང་ལག་ལེན་ལས་མྱོང་བ་ལྟར། ཁོར་ཡུག་
དང་མི་སྣ་ལ་ཚབ་མཚོན་གྱི་ནུས་པ་ཇི་ལྟར་རྒྱ་ཆེ་ཞིང་གཏིང་ཟབ་ན་བརྩམས་
ཆོས་ཀྱི་རིན་ཐང་ཡང་དེ་ལྟར་ཆེ་བ་གདོན་མི་ཟ། རང་སྒྲའི་ཁྱད་ཆོས་གཉིས་
པ་ནི་མཚོན་དོན་རྒྱ་ཆེ་བ་དེ་རེད། ཁོ་ནི་རང་འདོད་ལྟར་ཁོར་ཡུག་འབྲི་བ་
དང་ གང་ མོས་ ལྟར་ མི་ སྣ་ བཞེངས་ པའི་ སྒྲུང་ གཏམ་ པ་དེ་ཚོའི་གྲས་སུ་མེད།
ཁོའི་སྒྲུང་གཏམ་ཁྲོད་ཀྱི་ཁོར་ཡུག་དང་སྡེ་མིང་། ས་ཆ། ཐ་ན་དར་ལྕོག་ཙམ་
ལ་ཡང་མཚོན་དོན་གཏིང་ཟབ་ཡོད་ལ། མི་སྣའི་མིང་དང་། ཁ་བརྡ། ཐ་
ན་ལག་པའི་ཕྱག་རྒྱུ་ཙམ་ལ་ཡོང་མི་རིགས་སྤྱི་དང་ཡང་ན་རིག་གནས་ཡོད་ཚད་
མཚོན་པའི་ཟིལ་ཤུགས་ལྡན། མདོར་ན་རང༌སྒྲའི་སྒྲུང་གཏམ་ལ་འཚོ་བ་
བདེན་ པར་ བརྗོད་ པས་ ཤེས་ བྱའི་ རང་ བཞིན་ དང༌ སློབ་ གསོའི་ རང་ བཞིན།
ལོ་རྒྱུས་རིན་ཐང་སོགས་ལྡན་ལ། མཚོན་དོན་རྒྱ་ཆེ་བས་སྒྱུ་རྩལ་རང་བཞིན་
དང་རྟོགས་དཔྱོད་རིན་ཐང་ཆེན་པོ་ཡོད་འདུག ངས་འདིར་བོད་རིགས་ཀློག་
པ་པོ་དཀྱུས་མ་ཞིག་གི་ཚད་ནས་རང་སྒྲའི་སྙིང་སྟོབས་དང་གྲུབ་འབྲས་ལ་རྗེས་
སུ་ཡི་རང་དང་ཆབས་ཅིག ད་དུང་ཧུར་བརྩོན་གྱི་སེམས་བསྐྱེད་ལ་དཔའ་
བསྐྱེད་དཔུང་རོགས་ཞུ་བ་ཡིན། །
327



ནགས་ཀློང་ཁུ་བྱུག་འདུ་གནས།
《ཐོན་མི་སམྦྷོ་ཊ》བཀླགས་པའི་འཆར་སྣང་།
པདྨ་དབང་རྒྱལ།
ཉེ་ལམ། མཚོ་སྔོན་མི་རིགས་དཔེ་སྐྲུན་ཁང་ནས་པར་དུ་བཏབ་ལ་རང་
སྒྲས་བྲིས་པའི《 ཐོན་མི་སམྦྷོ་ཊའི་མཛད་རྗེས་ལས་བརྩམས་པའི་རྟོགས་བརྗོད་
ཀུན་ཏུ་བཟང་པོའི་ཟློས་གར》ཞེས་པའི་དེབ་དེ་ཐེངས་འགའ་ལ་ཞིབ་ཀློག་བྱས་
པ་ན་བདག་ཡིད་ཀྱི་མཚོ་མོ་དགའ་བའི་རླབས་ཀྱི་ཕྲེང་བས་ཀུན་ནས་སྐྱོམ་པར་
བྱས།
དང་པོ། མིང་འདོགས་ལུགས་ལས་བོད་རྩོམ་གྱི་ཁྱད་ཆོས་མངོན་པ།
དེང༌ སང་བོད་ཀྱི《 རྩོམ་མཇུག》སོགས་སུ་བོད་ཀྱི་རྩོམ་ལུས་བཞིའམ་་་
བདུན་དུ་བགར་ཚུལ་སོགས་ལྟ་བ་སྣ་ཚོགས་བཏོན་པས་ཀློག་པ་པོ་རྣམས་དང་
སྒོས་སུ་རྩོམ་འབྲིའི་ཤེས་བྱར་འཇུག་པའི་ལས་དང་པོ་བ་རྣམས་ཀྱི་བློ་མག་མོག་
ཏུ་བཟོས་འདུག སྤྱིར་ན“རྟོགས་བརྗོད” ཅེས་པ་ནི་ལོ་རྒྱུས་ཡུན་རིང་ལྡན་
པའི་སྲོལ་རྒྱུན་གྱི་རྩོམ་ལུས་ཤིག་དང་སྔོན་བྱོན་མཁས་དབང་རྣམས་ལ་རྒྱུགས་ཆེ་
བའི་རྩོམ་ལུས་ཤིག་ཀྱང་ལགས་པས་རྩོམ་ལུས་བགར་ཚུལ་གྱི་ཆ་ནས་བོད་རང་ལ་
ཐུན་མོང་མ་ཡིན་པའི་ཁྱད་ཆོས་ཤིག་ཡོད་བཞིན་གཞན་རྗེས་སྙེག་སྟེ་རྡོ་ཆག་
བཙན་སྒྲིག་དང་གཡག་སྣ་ཁུ་ཚུར་གྱི་རྣམ་ཐར་སྐྱོང་བའི་དགོས་པ་གཏན་ནས་མ་
མཆིས་སོ། ། སྤྱིར་རྟོགས་བརྗོད་ཅེས་པ་ནི“སྐྱེས་བུ་དམ་པ་ཞིག་གིས་ཉམས་སུ་
བཞེས་ཏེ་ཉམས་དང་རྟོགས་པ་ཀློང་དུ་གྱུར་པའི་ཚུལ་རྣམས་རྗེས་འཇུག་ལ་
ལ་་
328



རང་སྒྲ།
བརྗོད་པའི་ངག་གི་ཚིག་ལ་རྟོགས་བརྗོད” ཅེས《 རྩོམ་འཇུག་རིག་བརྒྱའི་སྒོ་
འབྱེད་ངོ་མཚར་འཕྲུལ་གྱི་ལྡེ་མིག》ལས་བྱུང་ཞིང༌། ཡང་གཅིག་བཤད་ན་
རྟོགས་བརྗོད་ཅེས་པ་ནི་སྐྱེས་བུ་དམ་པ་གང་ཞིག་གིས་མཛད་སྤྱོད་རྣམས་རང་གི་
རྟོགས་པའི་ཚུལ་གཞན་ལ་བརྗོད་པ་ཞིག་ཀྱང་ཡིན་པས། སྐབས་དོན《 ཐོན་མི་
སམྦྷོ་ཊ》ཞེས་པའི་བརྩམས་ཆོས་འདི་ཡང་གོང་གསལ་གྱི་ཁྱད་ཆོས་སམ་གོ་དོན་
དང་ཡོངས་སུ་མཐུན་པས་ང་ཚོས་དེ་ལ“བརྩམས་སྒྲུང་ངམ་སྒྲུང་གཏམ”ཞེས་
མིང་
ང་གཞན་པ་ཞིག་བཙན་གྱིས་སྦྱོར་བའི་ངལ་བ་རིང་དུ་སྤངས་པར་རིགས་་
སོ། །
གཉིས་པ། ངོ་མཚར་ལྡན་པའི་སྒྱུ་རྩལ་གྱི་ལམ་ནས་
འདས་ཟིན་གྱི་ལོ་རྒྱུས་བསྐྱར་གསོན་བྱས་པ།
རྟོགས་བརྗོད་འདི་ཉིད་བཅད་ལྷུག་སྤེལ་མའི་རྩོམ་ལུས་སུ་བཅིངས་པ་
ཞིག་ཡིན་ལ། རྩོམ་པ་པོས་ཀྱང་ལོ་རྒྱུས་སྟེང་གི་དངོས་ཡོད་མི་སྣ་ཐོན་མི་སམྦྷོ་
ཊའི་རྟོགས་པ་བརྗོད་པ་གང་དེའི་གཞི་འཛིན་སའམ་ས་བོན་བྱས་ཏེ། དེ་་
འབྲེལ་གྱི་རིག་གནས་དང་ངོ་མཚར་ཞིང་ཡིད་དབང་འཕྲོག་པའི་བརྗོད་བྱ་སྣ་
ཚོགས་ལེགས་པར་བཀོད་སྒྲིག་བྱས་པ་ནས་བརྩམས་ཆོས་གང་ཉིད་ལེགས་གྲུབ་
བྱུང་བ་ཞིག་རེད། རྩོམ་པ་པོས་དུས་ཡུན་རིང་བོར་མནོ་བསམ་ཞིབ་མོར་
བཏང་ཞིང་དེ་འབྲེལ་གྱི་རིག་གནས་ལོ་རྒྱུས་ཡིག་ཆ་མང་པོ་བཀླགས་ཡོད་པའང་
བརྩམས་ཆོས་འདི་ཉིད་བཀླགས་ན་ཤེས་ཐུབ། སྤྱིར་ན་རྩོམ་རིག་ནི་སྐད་ཆའི་
སྒྱུ་རྩལ་ཞིག་ཡིད་པས། རྗོད་བྱེད་ཚིག་ལ་བརྟེན་ནས་བརྗོད་བྱའི་དོན་ཕུན་
སུམ་ཚོགས་པ་ཞིག་ཇི་བཞིན་ཐོན་དགོས་ན། ཐོག་མར་རྩོམ་པ་པོ་གང་ཉིད་
རྗོད་བྱེད་ཚིག་གི་སྒྱུ་རྩལ་ལ་གཞི་ནས་བྱང་བ་ཞིག་ཡིན་དགོས། ཚིག་གི་སྒྱུ་
རྩལ་ལ་བྱང་བ་ཞིག་ཡིན་ན་ད་གཟོད་བརྗོད་བྱ་དོན་གྱི་ཉམས་ཀྱང་མ་འབད་
ངང་གིས་འབྱུང་ངེས་པ་ལགས་སོ། ། འོ་ན་སྐད་ཆའི་སྒྱུ་རྩལ་ཞེས་པ་གང་ཡིན་
is ir ie ir man ir lo
329



ནགས་ཀློང་ཁུ་བྱུག་འདུ་གནས།
ཟེར་ན། དེའང་གཙོ་བོ་ཚིག་གི་སྡེབ་སྦྱོར། དོན་གྱི་སྟེར་ལུགས། ཆོས་
ཉིད་དང་མཐུན་མིན་ཞིག་གི་ཆ་ནས་གོ་བ་སྐྱེད་དགོས་པ་ལས། དོན་མེད་ཀྱི་
དགོད་གཏམ་ཞིག་བཤད་པས་སྐད་ཆའི་སྒྱུ་རྩལ་མངོན་པར་འདོན་ན་སྐད་ཆའི་
སྒྱུ་རྩལ་དེ་སུས་ཀྱང་ནུས་པ་ཞིག་མ་ཡིན་ནམ། དེས་ན་རང་སྒྲ་ལགས་ཀྱིས་
ཀྱང་སྒང་བ་བོད་ཀྱི་ཐུན་མོང་མ་ཡིན་པའི་སྐད་ཆའི་སྒྱུ་རྩལ་གྱི་ཐབས་ལམ་འདི་
བརྒྱུད་ནས་འདས་ཟིན་པའི་རང་རེའི་མི་རིགས་འདིའི་རིན་ཐང་གཞལ་དུ་མེད་
པའི་ལོ་རྒྱུས་ཀྱི་ནོར་བུ་རིན་པོ་ཆེ་དེ་དག་དེང་དུས་འགྲོ་བའི་བསམ་བློའི་འཇིག་
རྟེན་དུ་བསྟར་ཅིང་། ང་ཚོས་ཀྱང་རྟོགས་བརྗོད་འདི་བརྒྱུད་ནས་མེས་པོ་གོང་
མ་རྣམས་ཀྱི་སྤྱི་ཚོགས་འཕེལ་རྒྱས་དང་མི་རིགས་མདུན་བསྐྱོད་སོགས་ཀྱི་ཕྱོགས་
སུ་བརྩོན་འགྲུས་དྲག་པོ་བསྐྱེད་པའི་རླབས་ཆེན་གྱི་མཛད་རྗེས་དང་། འཛད་
མེད་ཀྱི་སྙིང་སྟོབས་དེ་དག་ཕྱིར་དྲན་གྱིས་ཚན་རྩལ། རིག་གནས། སློབ་
གསོ། ཆབ་སྲིད། དཔལ་འབྱོར་སོགས་ཕྱོགས་གང་ཅིའི་ཐད་དུའང་འཕེལ་
རྒྱས་ཉིན་བཞིན་སྐྱེན་པའི་དེང་སྐབས་ཀྱི་སྤྱི་ཚོགས་འཚོ་བའི་ཁྲོད་དུ་དུས་དང་
རྣམ་པ་ཀུན་ཏུ་མི་རིགས་ཀྱི་འདུ་ཤེས་ཤུགས་ཆེར་བཏང་ནས་སྤྱི་ཚོགས་འཚོ་བ།
རིག་གནས་དཔལ་འབྱོར་སོགས་ཕྱོགས་སོ་སོ་ནས་འཕེལ་རྒྱས་ཀྱི་ནུས་པ་ཞིག་ཏུ་
འགྲོ་བར་རུས་པའི་གསེང་ན་ཧ་མེད་ཀྱང༌། རྩིབས་མ་སྐམ་པོ་མེར་བསྲོ་བའི་
དཔེ་བཞིན་འབད་འབད་དུང་དུང་བྱེད་པའི་རྐྱེན་དུ་འགྲོ་བའི་དགེ་མཚན་མི་
དམན་པ་ཞིག་མཆིས་སོ། །
གསུམ་པ། མི་སྣའི་སྣང་བརྙན་འབུར་དུ་ཐོན་ཞིང་སྒྲིག་གཞི་ཚགས་དམ་པ།
གང་བརྗོད་པར་བྱ་བའི་དོན་གྱི་སྙིང་བོ་དེ་ཉིད་གཙོ་བོ་བརྩམས་ཆོས་ཁྲོད་
ཀྱི་མི་སྣའི་སྣང་བརྙན་ལ་བརྟེན་ནས་ཚུར་མངོན་དགོས་པ་ཡིན་ལ། འཐུས་
ཚང་རང་བཞིན་ལྡན་པའི་སྣང་བརྙན་ཞིག་ཞིབ་འབྲི་བྱེད་མ་ཐུབ་ཚེ་བརྗོད་བྱའི་
དོན་ཕུན་སུམ་ཚོགས་པ་ཞིག་ སྟོན་པའི་སྐབས་དུས་ནམ་དུ་ཡང་ཡོད་མི་སྲིད།
ས་
7 )
33O



རང་སྒྲ།
དེའི་ཕྱིར་ན་དོན་བརྗོད་གཙོ་བོར་འཛིན་པའི་བརྩམས་ཆོས་རིགས་ཀྱི་མཐར་
ཐུག་གི་བསམ་བློའི་སྙིང་བོ་དེ་ཕུན་སུམ་ཚོགས་པ་ཞིག་འབྱུང་ཐུབ་མིན་ཡང་
འཐུས་གཟུགས་སྣང་བརྙན་ལ་རག་ལས་ཤིང་མི་སྣའི་སྣང་བརྙན་དང་བརྗོད
དོན་བསམ་བློའི་བར་དབྱེར་མེད་ཀྱི་འབྲེལ་བ་ཟབ་མོ་ཞིག་ཆགས་ཡོད་པ་དེའང་
ཤེས་དགོས།
རྟོགས་བརྗོད་འདིར་མཚོན་ན་ཡང་བོད་མི་རྒན་དར་གཞོན་གསུམ་ཀུན་
གྱི་སེམས་སུ་གསལ་ལེར་གནས་པའི་གངས་ཅན་བོད་ཀྱི་ཡི་གེའི་བྱེད་པོ“ ཐོན་མི་
སམྦྷོ་ཊ”ཞེས་པའི་མི་སྣ་ཁྱད་པར་བ་འདི་གཞིར་བཟུང་ཞིང་། ད་དུང་དེ་ཉིད་
བློ་རིག་རྣོ་ཞིང༌། བཙན་པོ་ལ་གློ་བ་ཉེ་བ། བོད་མིའི་ལས་དབང་བསམ་སྟེ་
སྤྱིའི་སྡུག་བསྔལ་ཁུར་དུ་བཟོད་ཅིང་དཀའ་བ་བརྒྱ་ཕྲག་དང་དུ་ལེན་ཕོད་པའི་
ཞུམ་མེད་སྙིང་སྟོབས་དང་ལྡན་པ་བཅས་ཀྱིས་ཟུར་བརྒྱན་ཏེ་སྣང་བརྙན་འབུར་
ཚུགས་སུ་བཏོན་ཅིང་འཐུས་ཚབ་རང་བཞིན་ཅན་དུ་བྱས་པས་སྐྱེ་བོ་ཀུན་གྱི་ཡིད་
དབང་མེད་དུ་འཕྲོག་པར་བྱེད་པ་དང༌། མི་རིགས་ཀྱི་འདུ་ཤེས་ཡོད་པ་ཞིག་
ཡིན་ན་སྣང་བརྙན་དེར་དད་པ་མི་སྐྱེ་མཁན་ཧ་ལམ་ཡོད་མི་སྲིད་སྙམ། ཐོན་
མིའི་ལོ་རྒྱུས་གཞིར་བཟུང་སྟེ་དེའི་སྣང་བརྙན་ཞིབ་འབྲིའི་ཐད་སྨྱུག་རྩལ་གང་
བཟང་བཀོལ་བའི་དགོས་པའང་རྩོམ་པ་པོས་རྟོགས་བརྗོད་འདི་བྲིས་པ་བརྒྱུད་
ཐོན་མིའི་མཛད་རྗེས་རླབས་ཆེ་བ་ཉིད་ད་ལྟའི་སྐྱེ་བོ་རྣམས་དང་མ་འོངས་ཕྱི་
རབས་པ་རྣམས་ལ་གཟུགས་ཅན་བཞིན་དུ་བསྒྲོན་པར་འདོད་པ་དེ་རང་ཉིད་
ལགས་སོ། ། དེས་ན་རྩོམ་པ་པོས་འཐུས་ཚབ་རང་བཞིན་ལྡན་པའི་སྣང་བརྙན་
གང་དེ་ཞིབ་འབྲི་བྱེད་པའི་བརྒྱུད་རིམ་ཁྲོད་དུ་དེ་འབྲེལ་གྱི་ལོ་རྒྱུས་ཤེས་བྱ་དང་
དམངས་ སྲོལ་ རིག་ གནས་ ཀྱི་ ཤེས་ བྱ་ མི་ ཉུང་ བ་ ཞིག་ ཤུགས་ ཀྱིས་ བསྟན།
གསོན་ཉམས་དང་འཐུས་ཚབ་ཀྱི་རང་བཞིན་ལྡན་པའི་མི་སྣའི་སྣང་བརྙན་འདི་
ཉིད་དོན་རྐྱེན་གྱི་རྒྱུད་རིམ་དང་གཏམ་རྒྱུད་ཀྱི་བྱུང་རིམ་སོགས་གང་ལ་གང་འོས་
331



ནགས་ཀློང་ཁུ་བྱུག་འདུ་གནས།
ཀྱི་བཀོད་སྒྲིག་མཛད་པས་མི་ཚད་གཏམ་བརྗོད་དང་སེམས་ཁམས་ཞིབ་འབྲི་
བྱས་པའང་ཚད་ལྡན་དུ་ལགས་པས་རྩོམ་གྱི་སྒྲིག་གཞི་ཚགས་དམ་ཞིང་གྲལ་དག་
པའི་ཁྱད་ཆོས་ལྡན་ནོ། །
བཞི་བ། སྲོལ་རྒྱུན་གྱི་རིག་གནས་བྱུར་བུར་གཏམས་པས་
ཀློག་རིན་ཆེ་བ།
བརྩམས་ཆོས་འདི་ཉིད་བཀླགས་རྗེས་ང་ཚོ་དེང་རབས་ཀྱི་མི་རྣམས་ལ་
རྒྱང་ཐག་ཅུང་ཙམ་རིང་དུ་གྱེས་པའི་མེས་པོ་རྣམས་ཀྱིས་གསར་གཏོད་མཛད་
པའི་སྲོལ་རྒྱུན་རིག་གནས་སྐོར་གྱི་ཤེས་བྱ་མི་ཉུང་བ་ཞིག་བདག་ཅག་གི་རྒྱུད་ལ་
ངེས་ཤེས་འདྲོངས་ཐུབ་པ་དེ་རེད་སྙམ། རྩོམ་པ་པོ་གང་ཉིད་ལོ་ན་གཞོན་
ཡང་། རྩོམ་གྱི་མགོ་མཇུག་བར་གསུམ་དུ་སྲོལ་རྒྱུན་རིག་གནས་ཀྱི་རང
མདངས་ཕྱིར་མངོན་ཅི་ཐུབ་བྱས་པར་བསམ་ན་རྩོམ་རྩལ་གྱི་ཁྱད་ཆོས་ཐུན་མོང་
མ་ཡིན་པ་ཞིག་མཚོན་འདུག་གོ ། ང་ཚོས་མདོ་མཁར་ཞབས་དྲུང་ཚེ་རིང་
དབང་རྒྱལ་གྱི《 གཞོན་ནུ་ཟླ་མེད་ཀྱི་གཏམ་རྒྱུད》ལ་བལྟས་ཚེ་དེ་ལས་མངོན་
བརྗོད་གཙོ་བྱས་པའི་སྲོལ་རྒྱུན་རིག་གནས་ཀྱི་ཤེས་བྱ་གང་མང་ཞིག་བློར་ངེས་
ཐུབ་ན། རང་སྒྲའི《 ཐོན་མི་སམྦྷོ་ཊ》ཞེས་པའི་རྟོགས་བརྗོད་འདི་བཀླགས་ཚེ་
ཤེས་བྱའི་རྣམ་གྲངས་གཙོ་བྱས་པའི་བོད་ཀྱི་སྲོལ་རྒྱུན་རིག་གནས་ཀྱི་ཤེས་བྱ་ཕུན་
སུམ་ཚོགས་པ་ཞིག་ཀློག་མཁན་གྱི་རྒྱུད་ལ་ལྷང་ངེར་འཆར་ཡོང་བའང་གསར་
གཏོད་ཐད་བླངས་པའི་འབྲས་བུ་བླ་མེད་ཅིག་ཏུ་འཁུམས་སོ། །
ལྔ་བ། རང་སྐད་རྣལ་མ་བཀོལ་བས་སྒང་བ་བོད་ཀྱི་ཁྱད་ཆོས་མངོན་པ།
རྟོགས་བརྗོད་འདིའི་མགོ་མཇུག་བར་གསུམ་དུ་རྩོམ་པ་པོས་འདས་ཟིན་
ལོ་རྒྱུས་ལ་བཟུང་བའི་ལྟ་ཚུལ་དང་དངོས་ཡོད་དང་མ་འོངས་སྤྱི་ཚོགས་ལ་གཏད་
པའི་དམིགས་ཡུལ། རང་རེའི་མི་རིགས་འདི་ལ་བཅངས་པའི་བཅོས་མིན་
བརྩེ་དུང་སོགས་ངལ་མེད་དུ་མཐོང་ཐུབ་ཅིང་། ལྷག་ཏུ་ཡང་སྔོན་བྱོན་མེས་པོ་
332



རང་སྒྲ།
དག་གི་བླ་མེད་ཀྱི་མཛད་རྗེས་དག་ཆེས་མཐོ་བའི་སྒྱུ་རྩལ་གྱི་ལམ་ནས་གཟུགས་
ཅན་བཞིན་ཚུར་མངོན་བྱས་ཏེ། དེང་དུས་ཀྱི་མི་རྣམས་ལ་སྔོན་སྐུལ་གྱི་ནུས་པ་
ཞིག་ཐོན་པར་བྱས་པའམ་རྩོམ་པ་པོའི་ཆེས་མངོན་པར་འཕགས་པའི་སྐད་ཆའི་
སྒྱུ་རྩལ་གྱི་ནུས་པར་རག་ལས་ཤིང་། སྒོས་སུ་ཡང་དེང་སྐབས་ཀྱི་ན་གཞོན་
རྩོམ་པ་པོ་ཞིག་གི་བོད་སྐད་རྣལ་མའི་ལམ་ནས་ངོ་མཚར་བའི་རྟོགས་བརྗོད་འདི་
འདྲ་ཞིག་བརྩམས་གྲུབ་བྱུང་བ་ནི་བསྔགས་པའི་ཡུལ་དུ་མཆིས། ད་དུང་་་་
བརྩམས་ཆོས་འདི་བཀླགས་པའི་བརྒྱུད་རིམ་ཁྲོད་དུ་ཡིག་ནོར་འགའ་རེ་བྱུང་བ་
མིག་གི་ཚེར་མར་འགྱུར་བ་ལགས་ན་པར་རྗེས་མའི་སྐབས་བཏང་སྙོམས་སུ་མི་
འགྲོ་བའི་རེ་བ་ཤུགས་ཆེར་ལྡན་ནོ། །
དུ
333
..



kom



!
མདའ་བཙན་པོ།
མདའ་བཙན་པོ།
ངོ་སྤྲོད་མདོར་བསྡུས།
མདའ་བཙན་པོ་ལགས་ནི། 1979ལོར་རྨ་ལྷོའི་ལྷོ་ཕྱོགས་ཀྱི་འབྲོག་ཁུལ་
ཞིག་ཏུ་སྐྱེས་ལ། རིམ་པར་རྨ་ལྷོ་རྫོང་མི་རིགས་སློབ་འབྲིང་དང་རྨ་ལྷོ་ཁུལ་
དགེ་ཐོན་སློབ་གྲྭ། མཚོ་སྔོན་མི་རིགས་དགེ་ཐོན་སློབ་ གླིང་སོགས་སུ་སློབ་་
གཉེར་གནང་།
1996ལོ་ནས་བཟུང་།
《གངས་རྒྱན་ན་ཆུང་ཚགས་པར》
དང《གངས་རྒྱན་མེ་ཏོག》《བོད་ཀྱི་རྩོམ་རིག་སྒྱུ་རྩལ》《མཚོ་སྔོན་བོད་ཡིག་
གསར་འགྱུར》སོགས་སུ་སྙན་ངག་དང་སྒྲུང་གཏམ་ཐུང་གྲས་སྐོར་ཞིག་སྤེལ་ལ།
སྙན་དེབ《 སྒྱུ་འཕྲུལ་གྱི་མཆོད་མེ》དང《མི་རྐྱང་གི་ཕྱི་ནང》ཞེས་པ་གཉིས་པར་
སྐྲུན་འགྲེམ་སྤེལ་བྱས།
335



ནགས་ཀློང་ཁུ་བྱུག་འདུ་གནས།
བགྲོད་ལམ།
ཚེ་རིང་བཀྲ་ཤིས།
ང་ཚོས་ཤེས་རིག་དང་དེའི་རིན་ཐང་གི་ཆེ་ཆུང་བསམ་དུས། མིའི་
རིགས་ཀྱིས་ཆེས་གསར་དུ་བསྐྲུན་དཀའ་བ་དེ་འོད་ཟེར་གྱི་ལམ་རེད།
གཅིག
ཕྲན་གྱིས་རྩོམ་རིག་གི་ཐོག་མའི་ལམ་བུ་ན་རང་ཉིད་ཀྱི་སྙན་གྲགས་དེ་ཅི་
འདྲར་ གཙིགས་ སུ་བཟུང་ཞིང་ ཅི་ འདྲར་འཕུར་བར་འདོད་ཡོད་ པ་ལ་ཨང
ཡིན་ཡང་ལམ་བུ་དེར་བསྙེགས་ཀྱིན་བསྙེགས་ཀྱིན་རྩོམ་རིག་ཅེས་པ་ནི་རྫུན་རྐྱལ་
གྱི་གཏམ་བརྗོད་དང་གཡོ་རྐྱལ་གྱི་ཚུལ་འཆོས་ལྟ་བུ་ཞིག་ལས་རིང་དུ་འགོངས་པ་
རྟོགས་པས་རང་ཉིད་ཀྱི་ཡོང་ལམ་ལ་ཕྱི་མིག་ཅིག་ལྟ་བར་ཧ་ཅང་ནོངས། འོན་
ཀྱང་ཤོག་བུ་བཙོང་རྒྱུ་མང་ལ་སྨྱུ་གུ་ཉོས་ཆོག་པའི་དུས་འདིར་སྐྱིད་ལུག་དང་
བསྐྱར་ཟློས་ཀྱིས་རྒྱགས་ཤིང་ཁེངས་པའི་རྩོམ་པ་པོ་མི་ཉུང་བ་ཞིག་གི“སྔར་མེད་
པ་ཞིག་ང་ཚོས་བཙལ་ཆོག་ལ་རྙིང་ཟིན་པ་ཞིག་ང་ཚོས་འ ཕངས་ཀྱང་ཆོག”ཅེས་
འུད་ཤོབ་ཆེན་པོས་རྩོམ་རིག་ཅེས་པ་མི་སེམས་ཀྱི་ཆགས་སྡང་དང་འདོད་ཧམ་
ཙམ་གྱིས་བཏུམས་ཤིང་བཙིར་བའི་ཚིག་གི་ཕྲེང་བ་ཞིག་ཏུ་འབྲི་བའམ་གླེང་བ་ནི་
ཅི་འདྲའི་འཇིགས་སྐྲག་སྐྱེ་བ་ལ་ཅི་འདྲའི་སྙིང་རྗེ་དགོས་པ་ཞིག་རེད་ཨང་།
གཉིས།
སློབ་གྲྭ་ཁག་གི་རེའུ་མིག་ལྟར་ན། ང་རང་གྱ་དྲུག་ལོར་སློབ་ཆུང་དུ་
ཞུགས་ཤིང་། དེ་ནས་བཟུང་སྣབས་ འདྲུད་ཞོར་དང་དཔེ་ཁུག་འཁུར་ཞོར་
336



མདའ་བཙན་པོ།
བྱས་ཏེ་ལོ་བོ་བཅུ་ལྷག་རིང“ ཤ་ཟད་ཁྲག་སྐམ”གྱི་གྲུབ་འབྲས་སྙིང་རྗེ་བོ་ནི་སྐྱོ་ལ་
བརྗིད་པའི་མི་ཚེ་ཞིག་རང་གི་རིན་ཐང་དང་ཚེ་སྲོག་ཏུ་རུམ་པ་འདི་ཡིན་ལ།
དུས་ཐུང་གི་འགྲུལ་སྐྱོད་ལས་རྩོམ་རིག་ལ“ཡི་དྭགས་དང་ཁ་ཟས”ཡིན་པའི་ཀློག་
པ་པོ་མང་པོ་ཞིག་དགའ་རུང་བའམ་རློམ་ཆོག་པ་ནི་ཕྲན་གྱིས་སྐག་ཚོས་ཀྱིས་
བྱུགས་པའི་རྐུ་འབྲི་དེ་གསར་གཏོད་དང་བར་ཐག་ཉེ་བའི“རྩོམ”མིན་པར་ངེས་
ཤེས་རྣལ་མའམ་ཡིད་ཆེས་སྲ་མོ་རྙེད་ལ། དེ་ནི་ཕྲན་ཆུང་རང་ཉིད་ལས་འདས་
པའི་སྒྱུ་འཕྲུལ་གྱི་མི་སྣ་ཞིག་ཏུ་ཕྱོགས་པའི་གོམ་པ་དང་པོ་ཡིན། གཞན་ཡང་
ཕྲན་ནི་རང་ཉིད་ཀྱི་མཐའ་འཁོར་ན་སྨྲ་བ་མང་ཞིང་ཐོས་བསམ་ཕྲ་བའི“ལུང་
ཁུག་གི་མིག་རྒྱང་ཅན”ཚོའི་དྲན་དབང་ལ་གཞུ་བར་བྱེད་པའི “ཁུ་ཚུར”ཞིག་
ཡིན་ཡང་སྲིད།
གསུམ།
དེས་ན་ཕྲན་གྱིས་རང་ཉིད་ལ་རྩོམ་འབྲི་བའི་ལས་ཀ་ཞིག་མི་འཚོལ་རང་
འཚོལ་གྱི་རྒྱུ་མཚན་ནི་བོད་ཀྱི་རྩོམ་རིག་ཟེར་ན་འཚོ་བའི་གྲུ་ཟུར་གྱི“འདྲ་པར”
ཙམ་ཞིག་དང་། བོད་ཀྱི་རྩོམ་མཁན་ཟེར་ན་ཕྱི་གླིང་རྩོམ་རིག “བསྒྱུར་ཕབ”
བྱས་པ་དང་འདྲ་བའི་སྣང་ཚུལ་འདི་མཐོང་བས་མི་རྐྱང་གི་མལ་ཁྲི་ལ་གྲང་ཤུར་
ཤུར་གྱི་ཚོར་བ་ཞིག་བྲེལ་འཚུབ་ཀྱིས་སྐྱེས་འོངས་པ་དེ་ཡིན་ལ། དེ་ལས་ཀྱང་
ས་སྒང་གི་རིགས་རྒྱུད་འདིས་དུས་རབས་དང་ཚན་རིག་བར་ལ་འཛིན་པའི་ངོ་
མཚར། རང་བྱུང་དང་ལྷ་སྒྲུང་བར་ལ་མཆོད་པའི་གསང་བ། ཚོང་ཟོག་
དང་ལག་རྩལ་བར་ལ་མངོན་པའི་བྱིས་བློ། སྤྱི་ཚོགས་དང་ཆོས་ལུགས་བར་
བསྒོམ་པའི་དངངས་འཚབ་སོགས་ཀྱིས་ཕྲན་ལ་རང་ཉིད་ལས་འདས་པའི་སྒྱུ་
འཕྲུལ་གྱི་འདོད་ཡོད་ཆེ་ཞིག་སྦྱིན་པ་དེའོ། །
མ
337



ནགས་ཀློང་ཁུ་བྱུག་འདུ་གནས།
ལང་ཚོའི་མཆོད་པ།
《 མེ་དམར་པོ》ཞེས་པའི་སྙན་དེབ་ཀྱི་འགོ་བརྗོད།
འཁྲུལ་ཞིག་རྣམ་རྒྱལ།
ཚེ་རིང་བཀྲ་ཤིས་ནི་ནམ་ཞར་ཡང་ཅི་བྱུང་བྱུང་དུ་ངོ་མདོག་དམར་བོར་
འགྱུར་སླ་བ་དང་མཇིང་པ་ཤེད་ཀྱིས་འཕྲིག་པའི་གཞོན་ནུ་ངོ་ཆུང་ཞིག་ཡིན་
གཤིས། ཁོས་སྙན་ངག་འབྲི་ཞེས་གླེང་ན་མི་མང་པོ་ཞིག་གིས“དཔེ་མི་སྲིད”
ཅེས་བརྗོད་པར་ཡང་ཐེ་ཚོམ་མེད་མོད་ཀྱི། འོན་ཏེ་ཁོ་དང་འགྲོགས་ཡུན་ཇེ་
རིང་དུ་ཕྱིན་པ་དང་བསྟུན་ནས་ཁོའི་ལོགས་སུ་སྐེ་འཕྲིག་ན་ཁོ་ལས་ལྡབ་འགྱུར་
གྱིས་ངར་ཞིང་དོན་མེད་དུ་ངོ་ ཚ་བ་བྱུང་ན་གཞོབ་དྲིའང་སྣོམ་ཐུབ་སྙམ་པའི་
གྲོགས་པོ་སྐོར་ཞིག་ཡོད་པ་ཚོར་ལ། དེ་དག་ལས་ལ་ལ་སྨན་ཤར་འུད་བསྟོད་
ཀྱིས“བཤོར”བར་མཁས་ཤིང་ལ་ལ་རྡུང་རེས་ཁ་མིག་མེད་པར་རྒྱག་སྤྲོ་བ། རེ་
འགའ་རྩོམ་ཡིག་འབྲི་བར་བྱང་བ་དང་རེ་འགའ་ལབ་རྫུན་བཤད་པར་ཐོགས་
མེད་ཡོད་པ་སོགས་ལ་བལྟས་ན་ཁོ་ཚོ་ནི་མི་རང་ག་བ་སྐོར་ཞིག་མ་ཡིན་པ་དང་དེ་
ཚོར་ཡོད་པའང་ཏག་ཏག་ཞི་དུལ་གཤིས་འཇམ་གྱི་མཚོན་ཆ་དེ་མ་ཡིན་ནམ་
འདོད་ལ། དེ་ཡང་ཕྱིའི་ཞི་འཇམ་གཉོམ་ཆུང་གི་སྒྲིབ་གཡོགས་འོག་ན་ནང་གི་
བློ་རིག་དང་དཔའ་སྤོབས། སྨྱོ་ཧམ། ཁོང་ཁྲོ་སོགས་གཏེར་ཁ་བཞིན་སྦས་
པའང་དེང་གི་གཞོན་སྐྱེས་ཚོའི་ཁྱད་ཆོས་སམ་ངོ་བོར་གྲུབ་ཚར་བ་ཞོར་ལ་རྟོགས་
པ་བྱུང་ཞིང་། དེ་བཞིན་དུ་ཁོའི་སྙན་ངག་ཀྱང་ཉེས་དམིགས་དང་སྡུག་ཡུས།
h
338



མདའ་བཙན་པོ།
འོ་དོད་སོགས་སྨུག་སྤྲིན་བན་བུན་གྱིས་གཡོགས་པའི་གཏེར་རི་སྔོག་རན་ཡོད་པ་
ཞིག་ལས་མ་འདས་སྙམ།
ཁོ་བོས་བྱ་བ་སྒྲུབ་བཞིན་པའི་རྩོམ་སྒྲིག་ཁང་དེར་ཉིན་རྒྱུན་རྩོམ་ཡིག་མང་
པོ་འབྱོར་གྱི་ཡོད་པ་དེ་ནི་ཆེས་དགའ་འོས་པ་ཞིག་ཏུ་སྣང་ནའང་། དེ་དག་
ལས་བརྒྱ་ཆའི་དགུ་བཅུ་སྙན་ངག་ཡིན་པ་དང་དེ་ལས་བརྒྱ་ཆའི་དགུ་བཅུ་ནི་ཕོ་
མོའི་བརྩེ་དུང་ཙམ་མཚོན་པའི་སྙན་ངག་ཐེབས་ཆག་རིགས་ཡིན་པས། རང་
རེའི་སྙན་ངག་ཟེར་བ་ཐོས་ན་འཇིགས་ཡེར་བ་དང་མཐོང་ན་ཞེ་མེར་བའི་ཚོད་
དུ་བསླེབས་ཡོད་པའི་སྒང་ལ། ཚེ་རིང་བཀྲ་ཤིས་ཀྱིས་སྙན་ངག་སྐོར་ཞིག་ཁྱེར་
འོངས་ནས་དེ་ལ་འགོ་བརྗོད་ཅིག་འབྲི་དགོས་ཞེས་ཡང་ཡང་བསྐུལ་བར་ཁོ་
སྐྲག་ཐག་ཆོད་དེ་བཤོལ་ཅི་ཐུབ་བྱས་ཀྱང་མ་ཕན་སྟབས་རང་ལ་མནར་གཅོད་
ཐེངས་གཅིག་མི་བྱེད་ཐབས་མེད་གྱུར། ཡིན་ནའང་ཚེ་རིང་བཀྲ་ཤིས་ཀྱི་སྙན་
ངག་གི་བཅོས་མིན་བདེན་གྲུབ་གྱི་ངོ་བོས་ཁོ་རང་གསོག་གསོབ་དང་བཅོས་
འཛུམ། གཡེར་བག་སོགས་རྩྭ་ལྡུམ་བཞིན་འཛིང་བའི་རང་རེའི་སྙན་ངག་སྟེ་
ཁ་གཡང་ཤས་ཆེ་ལ་སྤྱི་འགྲོས་རྒྱུགས་ཆེ་
ཅི་བ་དང་རིང་དུ་གྱེས་ཡོད་པ་མཚོན་པར་
བྱེད་ཅིང་། དེ་ལྟར་ན་སྙན་ངག་པ་འདིས“ཁེར་རྐྱང་གི —བདེན་གྲུབ་ཀྱི–
སྙན་ངག་པ”ཞེས་སྐད་ཆེན་པོས་འབོད་པ་གནང་བར་ཡང་གོ་རྒྱུ་ཆེ་ཞིག་ལོས་
ཡོད་འདོད།
རང་མོས་སྙན་ངག་དང་སྲོལ་རྒྱུན་སྙན་ངག་གཉིས་ད་རུང་སྟག་སེང་ཁ་
སྤྲོད་དུ་ལངས་ཡོད་སྲིད་པའི་དེང་གི་དུས་འདིར། རང་ལྟ་མཆོག་འཛིན་གྱི་
ཀླད་པ་མཁྲེགས་པོ་ཅན་ནམ“གང་ཟག་ཐོད་བརྒལ་བ”ཁ་ཅིག་མཐའ་གཉིས་སུ་
ལྟུང་ ཐལ་ནས་ སྡེ་གཉིས་སུ་ཆད་ ཁར། ཕྱོགས་ གཅིག་གིས “ སྲོལ་ རྒྱུན་སྲོལ་
ནག”ཅེས་ཚིགས་བཅད་སྙན་ངག་ལ་དམོད་ཞོར་དུ་རང་མོས་ཡིན་ན་རབ་རིབ་
ཁོ་ནར་འདོད་དེ་ཅི་ལྟར་གཞིགས་ཀྱང་གོ་རྒྱུ་མེད་པའི་སྙན་ངག་བྲིས་པའི་མི་
339



ནགས་ཀློང་ཁུ་བྱུག་འདུ་གནས།
ཚད། ད་རུང་སྣང་བ་མཁའ་དང་མཉམ་ནས“བདག་གི་སྙན་ངག་ནི་དུས་
རབས་འདིར་ཧ་གོ་མཁན་ཡོད་རེ་སྐན་ཡང་། དུས་རབས་ཉེར་གཅིག་པའམ་
ཉེར་གཉིས་པར་ཐོན་ན་དཔྱད་གཞིའི་རིན་ཐང་ལྡན་ངེས་རེད”ཅེས་འུད་ཤོབ་
སྤྲོ་བ་ནི་དྲན་པས་མ་ཟིན་པ་ལས་གཞན་དུ་ཅི། དེ་བཞིན་ཅིག་ཤོས་ཀྱིས་ཀྱང་
ཚིགས་བཅད་ཁོ་ན་སྙན་ངག་ཏུ་འདོད་ནས“རྐང་ལོ་མ”ཞེས་རང་མོས་ལ་སྡང་
མིག་མེ་ལས་དབལ་ཚ་བ་བགྲད་པ་གཉིས་ནི་སྙན་ངག་མི་ཤེས་པས་སྙན་ངག་
གིས་ལ་རྒྱ་བཟུང་བ་ལས་མ་འདས་པ་སྟེ། རྐང་བ་བཅད་པའི་ལུགས་དང་དོར་
བའི་ལུགས་ནི་སྙན་ངག་རྒད་པོའི་སྐྱེ་བ་གཅིག་གི་ལུས་རྟེན་གཉིས་སམ་ལུས་རྟེན་
གཅིག་གིས་བོད་ལྭ་རྒྱ་ལྭ་གཉིས་གྱོན་པ་ཙམ་ཡིན་ན། བླུན་པོའི་རྫོབ་རྟགས་དེ་
བཅོས་པ་ལ། དགེ་ཆོས་རིན་པོ་ཆེའི “མི་འདོད་ནན་གྱིས་བསྐུལ་བའི་དོན་
ཡང་མེད། །འདོད་ན་བཙན་གྱིས་འགོག་པའི་དོན་ཡང་མེད། །”ཅེས་པ་སྨན་
བཞིན་བསྟེན་རན། འོན་ཏེ་ཚེ་རིང་བཀྲ་ཤིས་ཀྱིས་སྔ་མོ་ནས་གནད་དེ་ཧ་གོ་
ནས “ང་ཚོས/ དགྲ་གྲོགས་ཟེར་བའི་ཁ་ཟས་ཤིག་རྙེད༼ སེམས་ནད་དེའི་
དབངགིས་ཡུན་རིང་དུ/ ཆགས་སྡང་གིས་རང་ཉིད་རང་གིས་བཙོས”ཞེས་
རྩེད་མཚར་བྱས་ཚར།
ཚེ་རིང་བཀྲ་ཤིས་ཀྱིས་འགྲོ་བ་མིའི་བསམ་པའི་འཇིག་རྟེན་དེ་ཞིབ་འབྲིའི་
དམིགས་ས་གལ་བོ་ཆེར་བཞག་ཡོད་པ་མ་ཟད། སྙན་ངག་པ་རང་ཉིད་ཀྱི་ནང་
སེམས་འཇིག་རྟེན་ཐང་མར་བརྡལ་བ་དེ་དུངས་སེམས་ཕྱིར་བཀྱེ་བའི་ཐབས་
དམ་པར་འཛིན་པ་ནི་ཤིན་ཏུ་ལེགས་ལ། རང་ཉིད་ཀྱི་ཕུན་སུམ་ཚོགས་པའི་
མྱོང་སྣང་སྣ་ཚོགས་དང་ཐུན་མོང་མ་ཡིན་པའི་ལྷུགས་བརྗོད་ལས་འཚོ་འདོད་ཀྱི་
མངར་ཁ་དང་གསོན་པའི་སྡུག་ཡུས་བསྟན་བྱུང་བ་སྟེ། ཁོ་ནི་རང་ཉིད་ལ་
དགའ་ཞིང་དགའ་བ་དེ“བདག”དང“བདག”དེ་གང་ཟག་གི་བདག་ཏུ་གྱུར་པ་
དེ་ཡང་དེང་རབས་ཁྱད་ཆོས་ལྡན་པའི “བདག” དང་དེང་རབས་སྙན་ངག་་་་
=
340



མདའ་བཙན་པོ།
གསར་བའི་བརྗོད་དོན་དུ་ཡོངས་སུ་གྲུབ། གསར་རྩོམ་གྱི་ལམ་ལ་ཞུགས་མ་
ཐག་པའི་གཞོན་ནུ་ཞིག་དང“ གླུ་གཞས་མགུར་གསུམ་གྱི་རྫ་སུལ་ནས་འཚར་
ལོངས་བྱུང་བ”ཞིག་གི་ངོས་ནས་བཤད་ན། ཚེ་རིང་བཀྲ་ཤིས་ཀྱིས་ཡིད་་་་
བརྙན་གྱི་སྒྲིག་བཀོད་དང་བརྩེགས་བསྣན་སོགས་ཀྱིས་སྙན་ངག་གི་མཚོན་དོན་
དང༌ ཤུགས་ བསྟན་ གྱི་ དམིགས་ བསལ་ ཁྱད་ ཆོས་ འབུར་ ཐོན་ བྱེད་ པ་ དང༌།
བརྗོད་བྱ་དང་དོན་སྙིང་གསལ་རྗེན་ནམ་སྣ་གཅིག་མིན་པ་ཡིས་བློས་བསླངས་ཀྱི་
གཏིང་རིམ་བརྗོད་དོན་གབ་པ་མངོན་ཕྱུང་བྱེད་པ་སོགས་ཤིན་ཏུ་གལ་ཆེ་སྙམ་ལ།
དེ་ནི་ཁོའི་སྔ་མའི་སྐྱོན་ཆ་དང་ཕྱི་མའི་བགྲོད་ལམ་ཡང་ཡིན་ལོས་ཆེ། གཞན་
ཡང་ཁོའི་སྙན་ངག་ཁྲོད་ཀྱི་བྲེལ་དངངས་དང་སྐྱོ་གདུང་ལས་ཕྱེད་ཀ་དབང་མེད་
དུ་ལུད་པའམ་ཕྱེད་གཅིག་དབྱེ་ཞིབ་དང་མྱོང་གྲུབ་ལས་ཐོབ་པ་ཞིག་ཡིན་པ་ནི་
སྲོལ་རྒྱུན་གྱི་དུས་རབས་དང་ཚོགས་པ་ཞིག་གི་ཚབ་བྱེད་ཡོང་རེ་བྱེད་པ་ནས་མི་
སྒེར་དུ་འཕོ་འགྱུར་བྱུང་བ་དེས་སྙན་ངག་ནི་འགྲོ་བ་མིའི་འཚོ་གཞེས་ཀྱི་བཞིན་
རས་ངོ་མ་དང་ཐག་ཇེ་ཉེར་བཏང་བ་སོགས་ང་ཚོའི་མིག་དཔེ་རུ་གྲུབ་ཡོད།
དེ་ཡང་དེབ་ཆུང་འདི་ཚེ་རིང་བཀྲ་ཤིས་ལ་མཚོན་ན་ལང་ཚོའི་མཆོད་པ།
ཐེངས་ཤིག་གམ་འགོ་རྩོམ་སའི་གནས་ཤིག་དང༌། ཀློག་མཁན་ལ་མཚོན་ན་
འཇུག་ངོགས་གསར་བའམ་རེ་སྒུག་གསར་བ་ཞིག་ཡིན་པའི་སྨོན་འདུན་ནོ། །
：
341་



p
ਸਰਨ
e
ਸਬ
ਸn
Ve
ਹੈ
।
ਹੈ।
ਨੂੰ ਪਾਸ ਕਰ
ਚ ਮਾਨ ਸਾਰਾ
ਸਨ? ਇਸ
ਚ



འབྲོང་བུ་རྡོ་རྗེ་རིན་ཆེན།
འབྲོང་བུ་རྡོ་རྗེ་རིན་ཆེན།
ངོ་སྤྲོད་མདོར་བསྡུས།
འབྲོང་བུ་རྡོ་རྗེ་རིན་ཆེན་ལགས་ནི། 1967ལོར་གཅན་ཚ་རྫོང་དུ་སྐྱེས་
ལ། ལོ་བདུན་གྱི་ཐོག་ཕ་ཡུལ་གྱི་སློབ་ཆུང་འགྲིམས་པ་དང་སྤྱི་ལོ1980ལོ་ནས་
བཟུང་གཅན་ཚ་རྫོང་མི་རིགས་སློབ་འབྲིང་དང་རྨ་ལྷོ་མི་རིགས་དགེ་ཐོན་སློབ་གྲྭ།
མཚོ་སྔོན་སློབ་གསོ་སློབ་གླིང་བཅས་འགྲིམས། ཁོང་གིས་ད་སྔ་སྒྲུང་གཏམ་
དང་སྙན་ངག ལྷུག་རྩོམ། དཔྱད་རྩོམ། བསྒྱུར་རྩོམ་སོགས་བསྡོམས་
པས་རྩོམ་ཡིག70ཙམ་ཞིང་ཆེན་རིམ་པའི་དུས་དེབ་དང་ཚགས་པར་སྣ་ཚོགས་སུ་
བཀོད་ ཡོད་པ་དང་། སྙན་ངག《 བཀྲ་ཤིས་རྟགས་བརྒྱད་དང་སྦྱར་བའི་
བསྔགས་ཚིག》ལ་ཀྲུང་གོ་རྩོམ་པ་པོ་མཚོ་སྔོན་ཡན་ལག་ཚོགས་པ་དང《 སྦྲང་
ཆར》རྩོམ་སྒྲིག་པུའི་རྩོམ་ཡིག་དཔྱད་བསྡུར་ཁྲོད་བྱ་དགའ་ཨང་གསུམ་པ་ཐོབ་
ལ། སྒྲུང་གཏམ《 གཞིས་བྱེས་ལྷན་འཛོམས》ལ་སྦྲང་ཆར་རྩོམ་སྒྲིག་པུས་་་་
བསྡུས་པའི“མི་རིགས་མཐུན་སྒྲིལ་དང་ཡར་ཐོན”གྱི་བྱ་དགའ་ཨང་དང་པོ་ཐོབ་
སྐབས་དང་པོའི “ སྦྲང་ཆར་རྩོམ་རིག་བྱ་དགའ” ཡང་ ཐོབ།
གཞན་ཡང《གངས་ཅན་བོད་ཡུལ་དུ་སྤྲིངས་པའི་འཕྲིན་ཡིག》ཅེས་པའི་ལོ་རྒྱུས་
སྒྲུང་གཏམ་གྱི་དཔེ་ཆ་ཞིག་ཀྱང་པར་དུ་བསྐྲུན་ཡོད།
ད་ལྟ་ཁོ་རང་མཚོ་སྔོན་རྩོམ་པ་པོའི་མཐུན་ཚོགས་ཀྱི་ཁོངས་མི་ཡིན་ལ།
མཚོ་སྔོན་གཅན་ཚ་རྫོང་མི་རིགས་སློབ་འབྲིང་དུ་དགེ་རྒན་གྱི་བྱ་བ་གཉེར།
པར་མ་ཟད།
》
343



ནགས་ཀློང་ཁུ་བྱུག་འདུ་གནས།
ང་དང་སྒྱུ་རྩལ་གྱི་ལམ་བུ།
འབྲོང་བུ་རྡོ་རྗེ་རིན་ཆེན།
སྐྱེས་སྐར།
གུས་པོ་ནི 1967ལོར་གཅན་ཚའི་གླེ་ཆེན་དུ་འབོད་པའི་ གྲོང་སྡེར་སྐྱེས།
སྐྱེས་ཉིན་དཔྱིད་ཀྱི་ཉི་ལྡོག་ཏུ་ཁེལ་པས་མ་དྲིན་མོ་ཆེ་ཡིས་རིགས་ཀྱི་མྱུ་གུའི་ཚེ་
མཐའ་ཤིན་ཏུ་རིང་ཞིང་དོན་འཁྱོངས་པའི་འགྲེལ་བཤད་མི་ཡུལ་དུ་བསྐྱུར་ཏེ་
གཤེགས། ཕྱིས་སུ། གུས་པོས་དོན་འདིའི་གསང་བ་དང་གོ་དོན་མཐའ་དག་
ཤེས་པར་རློམ་པ་འགའ་ལ་དྲིས། ཁ་ཅིག་གིས་དབུ་ནང་དུ་ལྡེམ། ལ་ལས་
གུས་པོས་ད་དུང་འགྲེལ་བཤད་འདི་ཡིད་ཀྱི་ཡོལ་གོར་ཉར།
རང་གཤིས།
གཞན་གྱིས་ང་ཡི་རང་གཤིས་ཤིན་ཏུ་དྲང་བའི་སྡོམ་ཚིག་འཇོག དོན་
དུ་ངའི་རང་གཤིས་ནི “ ཨQ”ལྟར་རྙོག་འཛིང་ཆེ། དེ་བས། ངའི་རང་
གཤིས་ནི་ཚུལ་འཆོས་ཀྱི་དབང་གིས་གཞན་གྱིས་དཔོག་པར་དཀའ། གཞན་
གྱི་ཁམས་དང་བསྟུན་ཆེད་རང་གཤིས་ཀྱི “ རྔ་སྒྲོ” མཆན་འོག་ནས་བུད་མྱོང་།
ཡིན་ན་ཡང་། དེ་ལ་དོ་སྣང་བྱེད་རིན་ཅི་ཡོད།
བརྩེ་དུང་།
རྒྱང་མིག་ཅིག་གིས་འཇིག་རྟེན་མི་ཡུལ་དུ་སྐོར་ལྟ་བྱས་ཚེ་ཐ་སྙད་གསར་བ་
ཞིག་གི་གོ་དོན་ལ་ངེས་ཤེས་རྙེད། དེ་ནི“བརྩེ་དུང”རེད། བརྩེ་དུང་གིས་
སྣོད་ཀྱི་འཇིག་རྟེན་དང་བཅུད་ཀྱི་སེམས་ཅན་ཁོ་ན་ལས་ང་ལ་བག་ཆགས་་་་
སྒྲོ་
344



• •
འབྲོང་བུ་རྡོ་རྗེ་རིན་ཆེན།
བསྟབས། ཡོད་ཚད་ལ་ངས་གཙིགས་འཛིན་དང་འཁྲེང་སེམས་བཅོལ་བ་ནི་
ང་རང་བརྩེ་དུང་གི་དྲ་རྒྱུར་ལྷུང་བས་ཡིན། དོན་དངོས་ཀྱིས་ཞུ་ན་ང་རང་
རྩོམ་རིག་ལ་དུང་བ་ཡང་གདམ་གསེས་དེའི་ལས་ཀའི་རྗེས་མཐུད་རང་ཡིན།
མྱོང་བརྒྱུད།
ཕུ་བོའི་བཀའ་དྲིན་གྱིས་ང་རང་ཆུང་དུས་ནས་རྩོམ་རིག་གི་ལམ་འཕྲང་
བརྒྱུད། 《འོད་འཚེར་བའི་ སྐར་མ་དམར་པོ》ནང་གི་མི་ སྣ་ ཕན་ ཏུང་ཙི།
《མི་རོ་རྩེ་སྒྲུང》ནང་གི་མི་སྣ་དྲན་གསལ། ད་དུང་ཨ་ཅེ་གསེར་མོ་མཚོ་དང་
དངུལ་མོ་མཚོ་ལ་སོགས་པས་བྱིས་པའི་དུས་ཀྱི་ང་རང་རྨི་ལམ་དུ་མཇལ་དཀའ་
བའི་ཞིང་ཁམས་གཞན་ལ་ཁྲིད། རྩོམ་རིག་གི་མོས་ཁ་དེ་ནས་སྦྲང་ཆང་ལྟར་ཁ་
ཕྱེ། ཕྱིས་ སུ། ངས་ སོར་རྩེར་སྨྱུ་གུ་འཆང་སྟེ་སྒྲུང་གཏམ་དང་ལྷུག་རྩོམ།
སྙན་ངག་སོགས་ཕོ་ཚོད་ཀྱིས་མང་དུ་བྲིས། འོན་ཀྱང་། རྩོམ་རིག་པས་རྩོམ་
ཡིག་ཅི་ཙམ་བསློགས་པ་ནི་ང་མ་གཏོགས་སུ་ཡིས་གྲངས་སུ་གཞལ།
འདོད་མོས།
སྐུ་ཞབས་ལུའུ་ཞུན་གྱི་རྣམ་ཐར་གཙང་མར་བཀླགས་མྱོང་བ་ཞིག་ཡིན་ན།
རྩོམ་རིག་གི་ནུས་སྟོབས་དང་དགེ་མཚན་ཅིག་ཅར་རྟོགས་སྲིད། ངས་རྩོམ་
རིག་གི་ནུས་སྟོབས་དང་དགེ་མཚན་དེ་ལ་ཁས་འཆེས་ཏེ་དེ་ཉིད་བེད་སྤྱོད་གཏོང་
བར་འདོད། དེ་བས། ངའི་འདོད་བློ་ནི་རྩོམ་རིག་གི་ནུས་སྟོབས་དང་དགེ་
མཚན་ནས་བརྩམས་ཏེ་ཁ་ལོ་བསྒྱུར་འགོ་ཚུགས། དེ་ཡང་། ངས་ནི་མིའི་
རིགས་ཀྱི་བསམ་པའི་འཇིག་རྟེན་ལ་སྔོན་ཐོན་དང་སྔ་ན་མེད་པའི་བསམ་བློ་
གསར་བ་ཞིག་དྲིལ་སྒྲོག་བྱེད་པར་འདོད།
ཚོར་རྟོགས།
འཚོ་བས་ང་ལ་རྒྱུན་དུ་ཕོག་ཐུག་དང་ལྐོག་བརྡ་སྣ་ཚོགས་གཏོང་། དེ་
བས། ངའི་འཚོ་བ་ནི་དགའ་སྡང་ཆགས་ཞེན་དང་། མྱ་ངན་དང་འོ་དོད།
345



ནགས་ཀློང་ཁུ་བྱུག་འདུ་གནས།
རེ་འབོད་དང་ངང་སྒུག་གིས་ཁྱབ། གལ་ཏེ་དེ་ལྟ་མིན་ན་ང་ལ་རྩོམ་ཡིག་སྤེལ་
བའི་བློ་སྟོབས་དབེན། དེར་བརྟེན། ང་རང་འཚོ་བའི་ཟབ་སར་འཛུལ་ཏེ་
སྒྱུ་རྩལ་གྱི་ཡངས་ས་ནས་འབུད་པར་བརྩམས། བགྲང་བྱ་སུམ་ཅུ་རིམ་གྱིས་
འདས་ པའི་ ཁྲོད། རྩོམ་ རིག་ གིས་ ང་ ལ་ མནར་ གཅོད་ ཚད་ མེད་ བཏང་།
འོན་ཀྱང་། སྤར་ཁ་ཕྱེ་ཚེ་ང་ལ་ཐོབ་བྱ་ཉག་གཅིག་ཀྱང་མེད་པར་ཐམས་ཅད་
སྒྱུ་རྩལ་གྱི་ས་བོན་དུ་འཐིམས། སྟོང་ལྷང་ལྷང་།
ལྟ་ཚུལ།
སྲོལ་རྒྱུན་རྩོམ་རིག་གིས་ད་ལྟའི་བོད་ཀྱི་རྩོམ་རིག་ལ་སྲོག་རྐང་ཕྲ་མོ་ཙམ་
ལས་བཞག་མི་འདུག འདི་ནི་ངའི་ལྟ་ཚུལ་ཕྲན་བུ་ཞིག་སྟེ། འཁྲུལ་བ་མེད་
པའི་གདེང་ཚོད་མི་མངའ། འོན་ཀྱང་། དོག་འཇུག་སྙན་ངག་གི་བླ་སྲོག་ཡེ་
ནས་མ་ཉམས་པར་གདའ། དེ་བོད་ཀྱི་རྩོམ་རིག་གི་སྐུ་ཚབ་ ཏུ་བགྲང་ཆོག
དེ་ཡང་ཕྲན་གྱི་ལྟ་ཚུལ་ཟུར་བ་ཞིག་ཡིན། ཡིན་ན་ཡང་། སྐད་ཡིག་དུ་མ་
དུས་ གཅིག་ ཏུ་ མཁྱེན་པའི་མཁས་དབང་དང་རྩོམ་མཁན་རྣམས་ཀྱི་སྐུ་དྲིན་་་
གཙོས་པའི་འོག ད་ལྟའི་བོད་ཀྱི་རྩོམ་རིག་ནི་འཕེལ་ཁ་དོ་མི་མཉམ་ཡང་སྟོན་
ཟླའི་དཔལ་ལ་སྙེག་གིན་འདུག་པས་རང་གཞན་མཉམ་བསྲེས་ཀྱི “ ཤ་ར་བྷ”ལྟར་
ལགས།
རྒྱང་ལྟ།
ཅེ་ཁི་རྒྱལ་ཁབ་ཀྱི་རྩོམ་རིག་སྨྲ་བའི་དབང་པོ་ཁུན་ཏི་རཱ་ཟེར་བ་དེས《སྒྲུང་
གཏམ་གྱི་སྒྱུ་རྩལ》ཅེས་པའི་དཔེ་དེབ་ཏུ“རྩོམ་རིག”ལ་འགྲེལ་བཤད་གསར་བ་
ཞིག་གནང་འདུག་པ་སྟེ། “ད་ལྟའི་བརྩམས་ཆོས་ནི་འགྱུར་གྱིན་འགྱུར་གྱིན་
ལུས་ཇེ་ཆུང་རེད། ངའི་བསམ་པར་རྩོམ་སྒྲིག་གི་འཆི་བ་ཐོན་ལ་ཉེ། ཅུང་
ཙམ་ནས་རྗེས་ཤུལ་མེད་ པར་ མཇུག་མཐར་རྩ་བ་ནས་ཡལ་འགྲོ” ཞེས་ཟེར།
ཕྲན་གྱི་བསམ་པར་སྐྱེ་ཞིང་འཇིག་པ་ནི་འཇིག་རྟེན་གྱི་བཟློག་མེད་ཆོས་ཉིད་
346



འབྲོང་བུ་རྡོ་རྗེ་རིན་ཆེན།
བོ
ལགས་ན། བོད་ཀྱི་རྩོམ་རིག་གི་འཆི་བ་ཡང་འཇབ་བུས་མི་སླེབས་པ་ག་ལ་
སྲིད། དེ་བས། འབྱུང་འགྱུར་ངེད་ཅག་བོད་ཀྱི་རྩོམ་རིག་དང་གཏན་དུ་
གྱེས་པའི་དུས་སུ“ རྩོམ་རིག”གཞན་གྱི་ཡལ་གར་འ ཐམས་ཏེ “ང་ཚོ་མཉམ་དུ་
ཤམ་བྷ་ལ་རུ་བགྲོད”ཆོག
འབེལ་གཏམ།
འཚོ་བ་ནི་རྩོམ་རིག་བསྐྱེད་པའི་མ་མ་ཡིན་ཞིང་། རྩོམ་རིག་ནི་སྔོན་ཐོན་
མི་སྣའི་འགྱུར་ཁུགས་བསྡེབས་པའི་གླུ་དབྱངས་ཡིན།
བོད་མི་ རིགས་ཀྱི་འཚོ་སྟངས་ལ་དམའ་འབེབས་གཏོང་བའི་ གང་ ཟག་
དེས་ངའི་སྙིང་ལ་མཚོན་རྨ་བཏབ། དེ་ནི་བཟོད་སྒོམ་ཐེག་དཀའ་བའི་གནས་
ཤིག་རེད།
རང་སྐྱོན།
ད་ལྟའི་བར་ལ། རྩོམ་རིག་གི་དྲ་རྒྱུར་ ལྷུང་སྟེ་འཕག་ འཚག་ ཅི་ ཙམ་
བརྒྱབ་པ་ནི་སུས་མཁྱེན། འོན་ཀྱང་སྒེར་གྱི་འབྲི་དེབ་ཏུ་བྲིས་བྲིས་དང་ཐུན་
མོང་གི་དུས་དེབ་ཏུ་སྤེལ་སྤེལ་མཐའ་དག་ལས་གཞན་ལ་ངོམ་སོ་བྱེད་ཆོག་པའི་
བརྩམས་ཆོས་ཤིག་བསྟན་དུ་མེད། ཐ་ན་རང་བློ་ཚིམ་པའི་རྩོམ་ཡིག་ཅིག་ཀྱང་
དབེན་པ་ཡིན། ཕྱིས་སུ་རང་གཞན་གཉིས་ཀ་དགྱེས་ཐུབ་པ་ཞིག་འོང་བའི་
ཐབས་ལ་རེ་བ་སྙིང་ནས་འཆའ་ཞིང་གདའ།
ཕུགས་རེ།
འཚོ་བ་ནི་གཏིང་ཟབ་ཅིང་རྙོག་འཛིང་ལྡན་པས་རྩོམ་རིག་གིས་དེ་ཉིད་
ཁྱུར་མིད་བྱེད་ཐབས་བྲལ། འོན་ཀྱང་། ངས་རྩོམ་རིག་གི་མཆེ་བ་དྲག་ཏུ་
བརྡར་ཏེ་བོད་ཀྱི་འཚོ་བ་ཁྱུར་མིད་བཏང་རྗེས་སྨྱུག་རྩེ་ནས་སླར་བསྐྱུག་པར་
འདོད། དེ་ཡང་། རྩོམ་རིག་གི་བརྩམས་ཆོས་རིན་ཐང་བྲལ་བ་ཞིག་བསྐྱེད་
ཅིང་ འཁྲུངས་ པའི་ ཐད་ ལ་ ངས་ མི་ ཚེའི་ ཡོད་ ཚད་ བརླག་ པར་ ཡ་ ང་ བ་ ཅི།
347



ནགས་ཀློང་ཁུ་བྱུག་འདུ་གནས།
མཇུག་མཐར། གཞན་གྱིས་དང་བ་སྟོན་པའམ་སྡང་སྡིག་གི་མཚོན་ཆ་ཇི་ལྟར་
ཕབ་ཀྱང་ང་རང་སྣང་བརྙན་ཞིག་གི་ཁྲོད་དུ་ཚེ་ཡི་འཕེན་པ་རྫོགས་ངེས་ལགས།
348



འབྲོང་བུ་རྡོ་རྗེ་རིན་ཆེན།
རྡོ་རྗེ་རིན་ཆེན་དང་གླེང་མོལ་ཐེངས་གཅིག་བྱས་པའི་ཟིན་བྲིས།
བསོད་ནམས་ཚེ་རིང༌།
ངས། ཁྱོད་རང་རྩོམ་རིག་ལ་བློ་ཁ་ཇི་ལྟར་ཕྱོགས་པ་ཡིན།
ཁོས། ང་ལ་མཚོན་ན། ངའི་སློབ་འབྲིང་དང་བོད་བརྒྱུད་ནང་བསྟན་
ཡང་དར་གྱི་དུས་གཉིས་མཉམ་གཅིག་ཏུ་ཁེལ། སློབ་འབྲིང་དུ་ཞུགས་པའི་ལོ་
དེ་ཏག་ཏག་ལ་པཎ་ཆེན་སྐུ་ཕྲེང་བཅུ་བ་མཆོག་རྫོང་མི་རིགས་སློབ་འབྲིང་དུ་
ཕེབས་ཏེ་གསུང་བཤད་གནང་ཞིང་ཆོས་སྒོ་ཕྱེ་བས་ས་སྟེང་གྲྭ་པས་ཁེངས་འགོ་
བརྩམས། ངའི་བོད་བསྟན་གྱི་དད་པ་དང་བོད་ཡིག་གི་འདུན་པའི་མྱུ་གུའང་
སྐབས་དེ་དག་ལ་འབུས་འགོ་བརྩམས། འོན་ཀྱང་སྐབས་དེར་རྒྱ་ཡིགaoeནས་
ཁྲིད་མ་ཐག་ཡིན་ལ། བོད་ཡིག་ནི་དག་ཡིག་དང་མངོན་བརྗོད་ཙམ་ལས་རྩོམ་
ཡིག་གི་ཁ་སྐོར་ཞིག་མཐོང་སྣང་མེད། རིམ་བཞིན《 མི་རོ་རྩེ་སྒྲུང》དང《ཧོར་
གླིང་གཡུལ་འགྱེད》《འབོལ་རྩོམ་ཞོགས་པའི་སྐྱ་རེངས》སོགས་མིག་གི་ལྟད་མོར་
ཐོབ་པར་མ་ཟད། ཁོར་ཡུག་འགའ་རེ་ནས་འཆད་པ་དང་ལེན་པའི་གོ་སྐབས་
ཀྱང་བྱུང་། ནམ་ཞིག་ལ། བོད་འགྱུར་མ《འོད་འཚེར་བའི་སྐར་མ་དམར་
པོ》དང《བྲག་དམར》ཞེས་པའི་དཔེ་ཆ་དུ་མ་ལག་སོན་བྱུང་བས། ད་གཟོད་
རྩོམ་ཡིག་ནི་མིས་བྲིས་པ་དང་འབྲི་མཁན་གྱི་མིང་ལ་རྩོམ་པ་པོ་ཟེར་བའི་ངེས་
ཤེས་སྐྱེས། སྐབས་དེ་དུས་ཤིག་ལ《 བཀྲ་ཤིས་རྟགས་བརྒྱད་དང་སྦྱར་བའི་
བསྔགས་ཚིག》ཅེས་པའི་སྙན་རྩོམ་ཞིག་ཀྱང《སྦྲང་ཆར》དུས་དེབ་ཏུ་འགོད་ཐུབ་
349



ནགས་ཀློང་ཁུ་བྱུག་འདུ་གནས།
ངོ་
པ་བྱུང་བས། སྐབས་དེའི་དགའ་བ་ལ་མཚོན་བྱེད་ཀྱི་དཔེ་ཞིག་གང་ན་ཡོད།
དགོད་བྲོ་བ་ཞིག་ལ། དགོང་མོ་དེར། ངས《 སྦྲང་ཆར》རུམ་ནས་གཉིད་ཀྱི་
ཞིང་ཁམས་ནས“རྩོམ་རིག་རྒད་པོ”མཇལ་བར་ཕྱིན། ངོ་མ། 《སྦྲང་ཆར》
ངའི་རྩོམ་འཇུག་གི་བློ་ཁ་གསོ་བའི་ལྷའི་སྦྲང་ཆར་ཡིན།
ངས། འོ་ན། འགའ་ཞིག་ལྟར་ཁྱོད་ལ་གྲུབ་མཐའ་ཨེ་ཡོད།
ཁོས། ཁྱོད་ཀྱི་དྲི་བ་དེ་ཆོས་ཀྱི་གྲུབ་མཐའ་ལ་ཟེར་བ་ཡིན་ན་འཕགས་
ཡུལ་གྱི་གྲུབ་མཐའ་ ཁག་ངས་དེ་འདྲ་མི་ཤེས་ལ། བོད་ཡུལ་གྱི་གྲུབ་མཐའ་
བརྒྱད་དམ་བཞི་བོ་ཡང་རགས་རིམ་ཞིག་ལས་རྟོགས་མེད། འོན་ཀྱང་ངའི་
ཁོར་ཡུག་ན་ཁྱིམ་ནས་ཁྱིམ་མེད་པར་ རབ་ ཏུ་བྱུང་བའི་དགེ་ལུགས་ པ་ དང༌།
ཁྱིམ་ནས་ཁྱིམ་མ་དོར་བར་འཚང་རྒྱ་བར་རྩོམ་པའི་རྙིང་མ་པ། ད་དུང་ཆད་
མ་མཐུད་ཀྱི་བོན་པོ་ཐེག་པ་རིམ་དགུ་བའང་ཡོད་པས་ངའི་ཀླད་པ་དང་བརྩམས་
ཆོས་ཁྲོད་དུའང་དེ་དག་གི “ཞབས་རྗེས”གསལ་བོར་མཐོང་ཐུབ། འོན་ཀྱང་
ང་ལ་གྲུབ་མཐའ་མེད།
ཁྱོད་ཀྱིས་བཤད་པ་དེ་རྩོམ་རིག་གི་གྲུབ་མཐའ་ལ་བྱ་བ་ཡིན་ན་འགའ་ཞིག་
ལྟར་རྟོག་པ་འཆར་ཡན་རིང་ལུགས་དང་དངོས་སྲིད་སྒྱུ་འཕྲུལ་རིང་ལུགས་
སོགས་སུ་འབྱེད་པའི་དཀའ་ལས་མི་མྱོང་བར་གང་ཞིག་བོད་མིའི་ལས་དབང་གི་
“ ཕབ་རིས”མཚོན་པའི་ཐབས་སུ་འགྲོ་ན་དེ་ལ་ཚད་བཀག་མེད་པར་གང་བདེ་
དང་གང་མཁོ།
གང་འོས་སུ་སྤྱོད་པ་ཡིན།
ངས། དོན་དམ་དུ་ཁྱོད་ཀྱི་རྩོམ་རིག་བརྩམས་ཆོས་དག་གི་བརྗོད་སྙིང་
ཅི་ཞིག་ལགས།
ཁོས། སྤྱིར་རྩོམ་ཡིག་རེ་ལ་བརྗོད་སྙིང་རེ་ཡོད་པས་ཁྱོད་ཀྱིས་དེ་ལྟར་དྲི་
བ་བཏོན་ན་ལན་འདེབས་ སྟབས་མི་བདེ། ཡང་གཅིག་བཤད་ན་ངའི་
བརྩམས་ཆོས་ཀྱི་བརྗོད་སྙིང་སྤྱི་བསྡུས་ཀྱིས་བཤད་ན། དེ་ནི་བོད་མིའི་ལས་
35O



འབྲོང་བུ་རྡོ་རྗེ་རིན་ཆེན།
ཆོ
ཡེ་
དབང་རེད་ཅེས་བཤད་ཆོག དེ་ཡང་གསལ་བོར་བཤད་ན་བོད་མིའི་སེམས་
ཁམས་ཀྱི་གཏིང་རིམ་དུ་གནས་པའི་ རིག་གནས་ཉག་གཅིག་ཡིན། འདིར་
ཤེས་རྒྱུ་ཞིག་ལ། དེང་སྐབས་བོད་མིའི་ལས་དབང་འབྲི་ན། ང་ལ“གཡོལ་མི་
ཆོག་པ་གསུམ”ཟེར་བ་ཞིག་བཤད་འདོད་ཡོད། དེ་ཡང་ཆབ་སྲིད་ཀྱི་ཕྱོགས་
ནས“མེས་རྒྱལ་གཅིག་གྱུར”ལ་གཡོལ་མི་ཆོག་པ་དང༌། སྲིད་ཇུས་ཀྱི་ཕྱོགས་
ནས“ བཅོས་བསྒྱུར་སྒོ་འབྱེད”ལ་གཡོལ་མི་ཆོག་པ། ཆོས་ལུགས་ཀྱི་ཕྱོགས་
ནས་བཤད་ན་བོད་བརྒྱུད་ནང་བསྟན་ལ་གཡོལ་མི་ཆོག་པ་བཅས་རེད། རྩོམ་
པ་པོ་སུ་ཞིག་གོང་བཀོད་གསུམ་གྱི་ནང་དོན་དང་གཡོལ་ཚེ་དེས་བྲིས་པའི་རྩོམ་
ཡིག་ནི་ལྟ་རིན་མེད་པ་ཞིག་དང་བཀག་རྒྱ་ཅན་ཞིག་དང་འཕུང་དཀྲུག་པ་ཞིག་
ཡིན། ངས་སྔ་ཕྱིར་བྲིས་པའི《མཇལ་བ》དང《བཙུན་མ་ཞིག་གིས་བཞག་པའི་
གེ 》《གཞིས་བྱེས་ལྷན་འཛོམས》《 གླག་མོ་དུས་སྟོན》《གངས་ཅན་བོད་ཡུལ་
དུ་སྤྲིངས་པའི་འཕྲིན་ཡིག》གིས་མཚོན་པའི་སྒྲུང་གཏམ་གང་ཞིག་ཡིན་ཡང་
འགལ་བ་དེ་དག་ཡང་དག་པའི་སྒོ་ནས་ཐག་གཅོད་བྱེད་ཁུལ་བྱས་ཡོད།
ངས། ལོ་ངོ་ཉི་ཤུར་ཉེ་བའི་རིང་འདིར་ཁྱོད་ཀྱིས་བསྡོམས་པས་་་་་་
བརྩམས་ཆོས་ག་ཚོད་སྤེལ།
ཁོས། ངའི་ལྟ་ཚུལ་ལྟར་ན།
བརྩམས་ཆོས་ཀྱི་རིན་ཐང་དེ་གཙོ་བོ་
གྲངས་ཀ་དང་པར་ངོས་ཀྱི་སྟེང་ནས་བཞག་པ་མ་ཡིན་པར་ཏག་ཏག་ནང་དོན་
གསར་བ་ཡིན་མིན་གྱི་ཆ་ནས་བལྟ་དགོས། ནང་དོན་གསར་བ་ཞེས་པ་ལའང་
ཡ་རབས་ལུགས་ཀྱི་ནང་དོན་གསར་བ་དང་མ་རབས་ལུགས་ཀྱི་ནང་དོན་གསར་
བ་གཉིས་སུ་དབྱེ་ཆོག
དཔེ་བཞག་སྟེ་གསལ་བོར་བཤད་ན“《སྙན་ངག་མེ་ལོང》བོད་ཀྱི་རྩོམ་
རིག་གར་སྟེགས་སྟེང་ནས་འཕུད་དགོས”ཟེར་བ་དང༌། “བོད་ལ་ཆོས་ལུགས་
མི་མཁོ”ཟེར་བ་སོགས་དང་ཡང་ན་ཀྲོ་ལུའུ་ནས་བྲིས་པའི་མ་ཎི་ཡིག་དྲུག་གི་
351



ནགས་ཀློང་ཁུ་བྱུག་འདུ་གནས།
རྟེན་ན་
འགྲེལ་བ་སོགས་ནི་ནང་དོན་གསར་བ་ཡིན་ཀྱང་བོད་ཀྱི་འཚོ་གནས་ཀྱི་དངོས་
ཡོད་ཀྱི་འཚོ་བ་དང་རིང་དུ་ཁ་བྲལ་བའི་ནང་དོན་ཡིན་པས་བོད་ཡུལ་གྱི་འཇིག་
ཚོང་ར”མེད་པ་ལྟ་བུ་རེད། འོན་ཀྱང་།
ངས་བྲིས་པའི་བརྩམས་
ཆོས་ཡོད་ཚད་ནི་ནང་དོན་ཡ་རབས་ལུགས་སུ་སྙེག་ཅི་ཐུབ་བྱས་མོད། གཙོ་བོ་
ཀློག་མཁན་རྣམས་ཀྱིས་གཟིགས་ན་གསལ་བོར་ཧ་གོ་བ་ལས་ངས་གསལ
གསལ་བཤད་
བྱེད་དགོས་པ་ཞིག་ག་ལ་ཡིན། ཡིན་ན་ཡང་སྤུས་ཚད་ནི་གྲངས་ཚད་ནས་ཐོན་
པ་ཡིན་པས་གྲངས་ཚད་ལའང་མཐོང་ཆུང་བྱེད་ག་ལ་རུང༌། དགོད་བྲོ་བ།
མི་ ལོ་ ཉི་ ཤུ་ ཙམ་ གྱི་ རིང༌ ངའི་ རྩོམ་ ཡིག་ བདུན་ ཅུ་ ཙམ་ ལས་ འབྲི་ མ་ ཐུབ།
དངོས་གནས་དགོད་རེ་བྲོ་ཨང་།
ངས། ཁྱོད་རང་མི་དམངས་དགེ་རྒན་ཞིག་ཡིན་པའི་ཆ་ནས་སློབ་ཁྲིད་
དང་རྩོམ་འབྲིའི་བར་གྱི་འགལ་འབྲེལ་ཇི་ལྟར་ཐག་བཅད་པ་ཡིན།
ཁོས། སྐད་ཡིག་གི་རང་ངོས་ནས་བཤད་ན། སློབ་ཁྲིད་ཀྱི་འགན་
ཁུར་ནི་ཡི་གེ་དང་ཐ་སྙད། ཚིག ཚན་པ། རྩོམ་ཡིག་གི་གོ་རིམ་ལྔ་བོ་འདི་
བརྒྱུད་རྒྱུ་དེ་ཡིན། སྐད་ཡིག་སློབ་དེབ་ཀྱི་སྒྲིག་གཞིའང་གོ་རིམ་འདི་ལྔ་བོ་ལས་
མ་འདས། སློབ་ཁྲིད་ཀྱི་དམིགས་ཡུལ་ཡང་ཤེས་བྱ་དང་ཤེས་བྱ་ལ་འགྲོགས་
ནས་ཡོད་པའི་བསམ་བློ་དམར་རྗེན་དེ་སློབ་མའི་བློ་ངོར་བཞག་སྟེ་བསམ་བློའི་རྒྱུ་
ནོར་བསྐྲུན་རྒྱུ་དེ་ཡིན། ང་རང་ཆེད་གཉེར་རྩོམ་ཡིག་དགེ་རྒན་ཞིག་དང་ལས་
ཞོར་རྩོམ་པ་པོ་ཞིག་ཡིན་པའི་ཆ་ནས་ངས་ཕྱོགས་གཅིག་ནས་སློབ་མ་ཚོར་རྩོམ་
ཡིག་འབྲི་ཐབས་ཀྱི “ལུང”གནང་བ་ཡིན་ལ། ཕྱོགས་གཞན་ཞིག་ནས་རྩོམ་
ཡིག་གི་རྟོགས་པ་ཡང་རྒྱུད་ལ་སྤེལ་བ་ཡིན། ཡང་གཅིག་བཤད་ན། རྩོམ་
ཡིག་སློབ་ཁྲིད་ནི་ངའི་རྩོམ་འབྲིའི་ཉམས་མྱོང་བསྟན་པ་ཡིན་ལ། རྩོམ་ཡིག་
འབྲི་བ་ནི་སློབ་ཁྲིད་དམ་འཚོ་བ་ལས་ཐོབ་པའི་སྤྱི་སྡོམ་གྱི་ཟིན་བྲིས་ཤིག་ཡིན་
ཞེས་བཤད་ཀྱང་ཆོག
352



འབྲོང་བུ་རྡོ་རྗེ་རིན་ཆེན།
རྡོ་རྗེ་རིན་ཆེན་གྱི་སྒྲུང་གཏམ་ལ་ཅུང་ཙམ་དཔྱད་པ།
པདྨ་ཚེ་རིང་།
དེ་ཡང་། རྩོམ་རིག་གི་བྱ་གཞག་གོང་འཕེལ་བྱུང་བ་ནི་སྤྱི་ཚོགས་ཡོངས་
ཀྱི་རླབས་ཆེན་གྱི་གྲུབ་འབྲས་ཡིན་པ་དང་། རྩོམ་པ་པོའི་དཔུང་སྡེ་ནི་གྲུབ་
འབྲས་དེ་ཉིད་བརྩོན་ལེན་བྱེད་མཁན་གྱི་རྩ་བའི་སྒུལ་ཤུགས་རེད།
ཡིན་ན་ཡང༌། ང་ཚོས་རང་གི་གྲུབ་འབྲས་གཞན་ལ་ངོམ་དགོས་པ་དང་
རང་གི་གྲུབ་འབྲས་ལ་ཁས་ལེན་དང་གདེང་འཇོག་ཀྱང་བྱེད་དགོས་པ་མ་ཟད།
དེ་མཚུངས་སུ་སྐྱོན་ཆ་ངོས་འཛིན་དང་བསྒྱུར་བཅོས་ཀྱང་བྱེད་དགོས། དེ་ནི་
རྩོམ་རིག་ལོ་རྒྱུས་ཀྱིས་ང་ཚོར་བཀལ་བའི་ལས་འགན་གཞན་ཞིག་རེད།
ད་ནི་རྩོམ་པ་པོ་འབྲོང་བུ་རྡོ་རྗེ་རིན་ཆེན་གྱི་བརྩམས་ཆོས་སྤྱིའི་ནང་དོན་
འགའ་ལ་རང་གི་ལྟ་ཚུལ་འགའ་ཞིག་བརྗོད་ན།
གཅིག བསམ་བློ།
འབྲོང་བུ་རྡོ་རྗེ་རིན་ཆེན་ནི་སྒྲ སྒྲུང་གཏམ་ཐད་གྲུབ་འབྲས་ཅུང་ཙམ་བླངས་
ཡོད་པའི་ལས་ཞོར་རྩོམ་པ་པོ་ཞིག་རེད། ཁོང་གིས་རྩོམ་ཡིག་འབྲི་སྐབས་མིག་
ཐོགས་ལག་ཟིན་དང་རང་སྣང་གང་ཤར་གཏན་ནས་མི་བྱེད་པར་གཟབ་ནན་གྱི་
དམིགས་ཡུལ་ དང་ཕུགས་ བསམ་ ཉག་གཅིག་ཡིད་ལ་ཉར་ནས་ འབྲི་ བ་ཡིན།
དེའི་སྟབས་ཀྱིས་ཁོང་གིས་རྩོམ་ཡིག་གཅིག་འབྲི་བར་ཡུན་རིང་གི་འཚོ་བའི་་
གསོག་འཇོག་དང་བསམ་བློའི་གྲ་སྒྲིག་ཕུན་སུམ་ཚོགས་པ་ཞིག་གཉེར་བཞིན་
353



ནགས་ཀློང་ཁུ་བྱུག་འདུ་གནས།
ཡོད། སྐུ་ཞབས་ལུའུ་ཞུན་ལ་མཚོན་ན་དང་ཐོག་ཁོང་གིས་ཚན་རིག་གིས་མེས་
རྒྱལ་སྐྱོབ་པར་ཡིད་ཆེས་བཅངས་པ་དང་དེར་མཐུད་ནས་གསོ་རིག་གིས་འགྲོ་བ་
མིའི་རིགས་སྐྱོབ་ཐབས་བྱས་མོད། རྗེས་སུ་ལག་ལེན་དངོས་ཀྱི་ཐོག་ནས་རྩོམ་
རིག་གིས ས་སེམས་ཅན་ལ་ཕན་འདོགས་པ་འདྲ་བ་ཞིག་མཐོང་བས་སྔར་གྱི་ལས་ཀ་
དབྱུགས་ཏེ་རྩོམ་རིག་གི་བྱ་གཞག་ཁོ་ན་གཉེར་བ་རེད། དེ་ཡང་མཐར་
གཏུགས་ནས་བཤད་ན། སྐུ་ཞབས་ལུའུ་ཞུན་གྱི་རྩོམ་རིག་གི་ཐུན་མོང་མ་ཡིན་
པའི་བསམ་བློའི་ཆུ་རྒྱུན་ཞིག་ཉེ་བར་དྲངས་ཏེ་འགྲོ་བ་མིའི་ཡིད་ཀྱི་ཞིང་ས་
བརླན་ཐུབ་པའི་མངོན་སུམ་དེ་མཐོང་བྱུང་བའི་སྟབས་རེད།
འབྲོང་བུ་རྡོ་རྗེ་རིན་ཆེན་ཡང་རྩོམ་རིག་གི་ལས་ཀ་གཉེར་མཁན་ཞིག་ཡིན་
པའི་ཆ་ནས་བཤད་ན། ཁོང་གིས་ཀྱང་རྩོམ་རིག་གི་ནུས་པ་དེ་ཡིད་ལ་བཅངས་
ཏེ་རྩོམ་ཡིག་སྤེལ་བ་ནི་གོར་མ་ཆག ཡིན་ན་ཡང་། རྩོམ་རིག་གི་ནུས་པ་དེ་
ནི་བསམ་བློ་ལ་བརྟེན་ནས་གྲུབ་པ་ཡིན་པས་བསམ་བློ་ཁྱད་པར་བ་ཞིག་རྩོམ་དུ་
འཇུག་རྒྱུ་ནི་ལས་ཧ་ཅང་སླ་མོ་ཞིག་ག་ལ་ཡིན། དེ་ཡང་བསམ་བློ་དེ་ནི་གློ་བུར་
དུ་འགྲུབ་པ་ཞིག་གཏན་ནས་མིན་པར་ཐོག་མར་གཏིང་ཟབ་པ་དང་ཞིབ་ཚགས་
ལྡན་པའི་སྒོ་ནས་སྤྱི་ཚོགས་འཚོ་བའི་དངོས་ཡོད་ལས་མྱོང་རྒྱུས་ལེན་པ་དང༌།
དེ་ནས་རིམ་ཚན་སོ་སོའི་མི་སྣའི་འཚོ་བ་དང་གཤིས་ཀ་སོགས་ལ་ཞིབ་འཇུག་
བྱས་རྗེས། སླར་ཡང་ རང་གི་བསམ་བློའི་ཟབ་ཚད་ཀྱིས་ཚད་འཇལ་དང་་་་
དཔྱད་བརྗོད། རེ་འདུན་སོགས་བཏོན་ཏེ་ད་གཟོད་རྩོམ་དུ་བྲིས་ཏེ་མངོན་པ་
ཞིག་རེད། དེའི་སྟབས་ཀྱིས་ཁོང་གི་བརྩམས་ཆོས《 མཇལ་བ》དང《བཙུན་མ་
ཞིག་གིས་བཞག་པའི་ཡི་གེ》《 གཞིས་བྱེས་ལྷན་འཛོམ》《དུར་ཐང》སོགས་
གང་ཡིན་ཀྱང་དེ་དག་ཁྲོད་ནས་ཁོང་གི་བླ་ན་མེད་པའི་སྙིང་སྟོབས་དང་རེ་
འདོད། ཕུགས་བསམ་སོགས་མཐོང་ཐུབ་ལ། མིའི་རིགས་ཀྱི་བདེན་དངོས་
ཀྱི་འཚོ་བ་དང་གཤིས་ཀ་ཡང་གསལ་བོར་མཐོང་ཐུབ། དེ་ཡང་རྩོམ་པ་པོའི་
354



འབྲོང་བུ་རྡོ་རྗེ་རིན་ཆེན།
བརྗོད་བྱ།
བསམ་བློའི་བརྩེ་དུང་དང་རྩོམ་པ་པོའི་འཚོ་བའི་ཁྲོད་ནས་བླངས་པའི་ཤེས་བྱ་
གཉིས་འགལ་མེད་རོ་གཅིག་ཏུ་སྡུད་ཐབས་བྱས་ཡོད་པར་མ་ཟད། ད་དུང་
ཕྱོགས་དེ་གཉིས་རྒྱ་ཆེ་ཞིང་གཏིང་ཤིན་ཏུ་ཟབ་པར་མངོན་འདུག དེ་ལྟར།
ཡུན་རིང་གི་འཚོ་བའི་རྟོག་དཔྱོད་བརྒྱུད་པ་དང་བསམ་བློའི་འཚོལ་སྙེག་རིམ་
པར་སྤེལ་ནས་དངོས་དོན་གྱིས་མི་ཚོའི་ཆེད་དུ་སྒྱུ་རྩལ་གཉེར་བ་འདི་ནི་འབྲོང་
བུ་རྡོ་རྗེ་རིན་ཆེན་གྱི་སྒྲུང་གཏམ་ལེགས་གྲུབ་ཀྱི་རྩ་བའི་ཁྱད་ཆོས་ཤིག་རེད།
གཉིས།
འབྲོང་བུ་རྡོ་རྗེ་རིན་ཆེན་གྱིས་སྒྲུང་གཏམ་དུ་མཚོན་ཡོད་པ་ནི་གཙོ་བོ་གྲོང་
གསེབ་ཀྱི་ཞིང་སྡེའི་ཕུན་སུམ་ཚོགས་པའི་ཤེས་བྱ་རེད། ཤེས་བྱ་དེ་ནི་ཁོང་གིས་
ན་ཆུང་གི་དུས་ནས་གསོག་འཇོག་བྱས་པ་རང་ཡིན། ཆུང་དུས་ཀྱི་ཚོར་རྟོག་
དང་ཕ་ཡུལ་གྱི་བག་ཆགས་ནི་རྩོམ་པ་པོ་ཞིག་ལ་མཚོན་ན་ཧ་ཅང་གལ་ཆེ་བའི་
དངོས་པོ་ཞིག་རེད། བག་ཆགས་དེ་དག་ཀྱང་རྩོམ་པ་པོ་དང་མཉམ་དུ་ནར་
སོན་པ་ཡིན་ལ། དེས་རྩོམ་པ་པོའི་ཚེ་གང་བོའི་བརྩམས་ཆོས་ལ་ཤུགས་རྐྱེན་
ཐེབས་ཀྱང་སྲིད། ཡིན་ན་ཡང་། འབྲོང་བུ་རྡོ་རྗེ་རིན་ཆེན་གྱི་སྨྱུག་འོག་གི་
གྲོང་གསེབ་ནི“ ཕ་གཞིས”ཁོ་ན་མ་ཡིན་པར་མི་སྣ་མང་པོ་ཞིག་ནི་ང་ཚོའི་གྲོང་
སྡེའི་ཁྲོད་དུ་འཚོ་བ་རོལ་བཞིན་པ་དང་འདྲ། སྐུ་ཞབས་ལུའུ་ཞུན་ལ་ཁོང་གི་
མི་སྣ་ནི་ཁ་དང་མིག གདོང་སོགས་ཡུལ་མང་པོ་ནས་བཏུས་ཏེ་བྲིས་པ་ཡིན་
ཚུལ་གྱི་གསུང་སྒྲོས་ཤིག་ཡོད་པ་དེ་བཞིན་དུ་འབྲོང་བུ་རྡོ་རྗེ་རིན་ཆེན་གྱི་སྨྱུག་
འོག་གི་མི་སྣ་རྣམས་ཀྱང་ཡུལ་ཕྱོགས་མང་པོ་ནས་བཏུས་པ་ཁོང་གི་བརྩམས་ཆོས་
ནང་གི་མི་སྣ་དག་ལ་ཞིབ་འཇུག་བྱས་པས་ཤེས་ཐུབ་ཅིང་། མི་སྣ་དེ་དག་ལ་
བོད་རིགས་ཐུན་མོང་གི་ཁྱད་ཆོས་ཤིག་མངའ་བ་ནི་མངོན་གསལ་རེད།
དེའི་ཐོག་ནས་འབྲོང་བུ་རྡོ་རྗེ་རིན་ཆེན་གྱིས་ཐུགས་ཁུར་གནང་བ་ནི་རང་
གི་ཕ་ཡུལ་གྱི་མི་སེར་རྣམས་ཁོ་ན་མ་ཡིན་པར་རྩོམ་ཡིག་འབྲི་སྐབས་བོད་རིགས་
355



ནགས་ཀློང་ཁུ་བྱུག་འདུ་གནས།
-
མགོ་ནག་པ་ཀུན་གྱི་ལས་དབང་ལ་བསམ་གཞིགས་ནན་མོ་གཏོང་གིན་ཡོད་པ་
ཡང་གསལ་བོར་རྟོགས་ཐུབ་པ་རེད།
རྩོམ་པ་པོ་ཞིག་ཡིན་ན་བརྩམས་ཆོས་ཀྱི་བརྗོད་བྱ་གཏིང་ཟབ་དགོས་ལ་རྒྱ་
ཡང་ཆེ་དགོས། བོད་རིགས་མི་དམངས་འདུས་སྡོད་ཀྱི་ཡུལ་ཕལ་ཆེ་ནི་མཐོ་
སྒང་འབའ་ཞིག་ཡིན་མོད།
འོན་ཀྱང་།
རྩོམ་རིག་གི་བྱ་བའི་ཡུལ་ནི་མཐོ་
སྒང་གི་མིའི་རིགས་ཁོ་ན་ག་ལ་ཡིན། དེ་བས། ང་ཚོས་གྲོང་སྡེའི་འཚོ་བ་དང་
ཤེས་བྱ་རྒྱུས་ལོན་བྱེད་དགོས་ལ། གྲོང་ཁྱེར་གྱི་འཚོ་བ་དང་ཤེས་བྱས་ཡང་ངེས་
པར་དུ་རྟོགས་དགོས། འབྲོང་བུ་རྡོ་རྗེ་རིན་ཆེན་ནི་གྲོང་ཁྱེར་དང་གྲོང་སྡེ་ཁུལ་
གྱི་འཚོ་བ་ལ་རྒྱུས་ལོན་ཅུང་ཟབ་པོ་ཐོབ་ཡོད་པའི་རྩོམ་པ་པོ་ཞིག་རེད། རོང་
འབྲོག་གི་ཡུལ་དང་གྲོང་ཁྱེར་གྱི་གནས་ལ་རྒྱུས་མངའ་ཡོད་ཅིང་ཞིབ་འཇུག་བྱས་
པའི་འབྲས་བུ་དེས་ཁོང་གི་བརྩམས་ཆོས་ཀྱི་བརྗོད་བྱ་རྒྱ་ཆེ་ལ་གཏིང་ཟབ་པར་
མངོན། ཁོང་གི་སྒྲུང་གཏམ་དུ་གྲོང་ཁྱེར་དང་གྲོང་སྡེ་བྲིས་ཡོད་ཅིང་། མི
སྣའི་ཐད་དུའང་བོད་རིགས་མ་གཏོགས་པ་རྒྱ་དང་ཧོས་རིགས་ཀྱང་མངོན་ཡོད་
པ་ རེད། ཡང་ ཕྱོགས་ གཞན་ ཞིག་ ནས་ བཤད་ ན་ དགེ་ རྒན་ དང༌ སློབ་ མ།
ཞིང་བ་དང་འབྲོག་པ།
ཡིག་སྐྱེལ་བ། སྡེ་དཔོན་དང་
དམར་སོགས་མི་སྣ་མི་འདྲ་བ་དང་དེ་དག་སོ་སོའི་གཤིས་ཀ་མི་འདྲ་བ་མང་པོ་
སྤེལ་ཡོད་པ་རེད།
མདོར་ན། ཁོང་གིས་ཐོན་སྐྱེད་འགན་འཁྲི་ལམ་ལུགས་ལག་བསྟར་བྱས་
པའི་སྔ་གཞུག་གི་གྲོང་ཁྱེར་དང་གྲོང་སྡེའི་འཇགས་འགུལ་བསྣོལ་སྡེབ་ཀྱི་རྣམ་པ་
བྲིས་ཏེ་རྩོམ་ཡིག་རེ་རེའི་ནང་དུ་རང་གི་བརྩེ་དུང་དང་བསམ་བློ་ཡོད་ཚད་་
བཅོལ་ཡོད་པ་རེད།
གསུམ། སྒྱུ་རྩལ་ཁྱད་ཆོས།
འབྲོང་བུ་རྡོ་རྗེ་རིན་ཆེན་གྱི་སྒྲུང་གཏམ་ལ་ཐུན་མོང་མ་ཡིན་པའི་ཁྱད་ཆོས་
ཚོང་བ། ལག་
356



འབྲོང་བུ་རྡོ་རྗེ་རིན་ཆེན།
གཞན་ཞིག་ཡོད་པ་ནི་སྒྲུང་གཏམ་ལ“གསར་འགྱུར་རང་བཞིན”ལྡན་པ་དེ་རེད།
ཁོང་གིས་བྲིས་པའི་ སྒྲུང་གཏམ་ན མང་ཆེ་བ་ནི་སྒྲུང་ཐུང་ཡིན་པ་དང༌། སྒྲུང་
ཐུང་ལ་ཡིག་ཚོགས་ཉུང་ཞིང་སྤྱི་ཚོགས་འཚོ་བ་མཚོན་པའི་མྱུར་ཚད་མགྱོགས་
ས་པས་དེ་ལ“གསར་འགྱུར་རང་བཞིན”ལྡན་དགོས་པ་ནི་སྨོས་མ་དགོས་
པའི་དོན་ཞིག་རེད། དེ་ཡང་གསལ་བོར་བཤད་ན་སྒྲུང་ཐུང་གིས་དུས་ཐོག་ཏུ་
དངོས་ཡོད་ཚུར་སྣང་བྱས་ཏེ་སྤྱི་ཚོགས་དང་ཆབ་སྲིད་འཚོ་བའི་ཁྲོད་ཀྱི་གནད་
དོན་ཐེར་འདོན་བྱས་ཏེ་དུས་རབས་ཀྱི་འཕར་རྩ་དང་སྤྱི་ཚོགས་ཀྱི་ཁ་ཕྱོགས་དང་
མང་ཚོགས་ཀྱི་སེམས་ཁམས་སོགས་འོས་འཚམ་གྱིས་མཚོན་པར་བྱེད་དགོས།
འབྲོང་བུ་རྡོ་རྗེ་རིན་ཆེན་གྱིས་གནད་དོན་དང་བླང་བྱ་འདིའི་ཐད་ལ་གཙིགས་
འཛིན་བྱས་ཡོད་པ་བརྩམས་ཆོས་ཁྲོད་དུ་མངོན་གསལ་དུ་མཐོང་ཐུབ་པ་རེད།
ཁོང་གིས་བྲིས་པའི《གཞིས་བྱེས་ལྷན་འཛོམས》ཀྱིས་དུས་ཐོག་ཏུ་ཐོན་
སྐྱེད་འགན་འཁྲི་ལམ་ལུགས་ཞིང་སྡེའི་ཁྲོད་དུ་ལག་བསྟར་བྱས་པ་དང་བཅོས་
བསྒྱུར་སྒོ་འབྱེད་ཀྱི་སྲིད་ཇུས་མེས་རྒྱལ་གྱི་ས་གནས་ཀུན་ཏུ་སྤེལ་བའི་གྲུབ་འབྲས་
མཚོན་པ་དང་། ངལ་རྩོལ་པ་རྣམས་ཀྱི་བསམ་བློར་བཅིངས་འགྲོལ་ཐོབ་པ་
སོགས་ལ་བསྟོད་བསྔགས་མཛད་ཡོད། གཞན་ཡང་སྒྲུང་གཏམ་མང་པོ་ཞིག་
ལ་ཁྱད་ཆོས་དེ་དག་ལྡན་མོད། འོན་ཀྱང་འདིར་ཡིག་ཚོགས་ལ་འཇིགས་ཏེ་རེ་
ཞིག་རྡོ་བ་འཕངས་ཏེ་གཡང་ཊི་འདྲེན་པའི་དཔེ་བཞིན་བྱས་པ་ཡིན་ནོ། །
357



ནགས་ཀློང་ཁུ་བྱུག་འདུ་གནས།
《བཙུན་མ་ཞིག་གིས་བཞག་པའི་ཡི་གེ》ཞེས་པར་
རགས་ཙམ་དཔྱད་པ།
བཀྲ་ཤིས།
རྩོམ་པ་པོ་འབྲོང་བུ་རྡོ་རྗེ་རིན་ཆེན་གྱི་སྒྲུང་གཏམ《 བཙུན་མ་ཞིག་གིས་
བཞག་པའི་ཡི་གེ》ཞེས་པ་དེ་ནི་མི་སྣའི་གཤིས་ཀ་ཞིབ་འབྲི་བྱས་པ་ཅུང་ཆོག་པའི་
བརྩམས་ཆོས་ཤིག་རེད། དེ་ཡང་ང་ཚོས་ཐོག་མར་རྩོམ་བྱང་ལ་གཟིགས་མ་
ཐག་རང་དབང་མེད་པར་ཨོ་སི་ཁྲུ་རི་ཡའི་རྩོམ་པ་པོ་ཙི་ཝེ་ཀི་ཡི《སྐྱེས་མ་རྒྱུས་
མེད་ཅིག་གི་འཕྲིན་ཡིག》ཅེས་པ་ཡིད་ལ་ཤར་ཡོང་།
བརྩམས་ཆོས་དེ་གཉིས་ཀ་འཕྲིན་ཡིག་རིང་བོ་ཞིག་གི་ཐོག་ནས་གཏམ་
རྒྱུད་ཀྱི་བྱུང་རིམ་རྒྱ་བསྐྱེད་པ་འདྲ་ལ། སྔ་མའི་སྒྲུང་གཏམ་ནང་གི་རྒྱུས་མེད་
སྐྱེས་མ་དེའི་མི་ཤིགས་གཡོ་མེད་ཀྱི་བརྩེ་དུང་གིས་ཀློག་མཁན་རྣམས་ཀྱི་ཡིད་ཀྱི་
དང་བ་ཅིག་ཅར་འདྲེན་པར་བྱེད་པ་དང་། བརྩམས་ཆོས་ཕྱི་མའི་ནང་གི་བརྩེ་
དུང་གི་སྐྱོ་གར་དེས་ཀྱང་ཀློག་མཁན་རྣམས་ལ་དགའ་སྐྱོ་འདྲེས་མའི་ཚོར་བ་ཁྱད་
པར་བ་ཞིག་སྟེར་སྒྲུང་གཏམ་ནང་གི“ང”ནི་བརྩེ་དུང་ཞིག་གི་སྡུག་འབྲས་རེད།
“ངའི”དྲན་པའི་སྣང་ངོར་ཨ་མ་ནི་ཆེས་རྒྱང་ཐག་རིང་ཞིང་མོག་པོར་སྣང་བའི་
གཟུགས་བརྙན་ཞིག་ཏུ་གྲུབ་ལ“ང”ནི་ཨ་མྱེས་ཀྱིས་བསྐྱངས་ཤིང་ནར་སོན་པའི་
བྱིས་པ་ཞིག་ཡིན། གཏམ་རྒྱུད་ཀྱི་བྱུང་རིམ་ནི་འདི་ལྟར་དབུ་ཚུགས་པ་སྟེ་
བཙུན་མ་ཞིག“ངེད”ཚང་ལ་ཕེབས་ཏེ་ཨ་མྱེས་དང་གླེང་མོལ་མཛད་པའི་བཙུན་
358



འབྲོང་བུ་རྡོ་རྗེ་རིན་ཆེན།
མའི་སྐྱོ་གདུང་འབར་བའི་མིག་ཟུང་དང་དོགས་གཞིས་ཁེངས་པའི་གཏམ་གྱི
བརྗོད་བྱ་དེས་“ང”ལ་དོགས་འདྲི་བསླངས་ཤིང༌། མཐའ་མར། “ཨ་མྱེས”
ཀྱིས་ སྦ་གསང་ཅི་ཡང་མེད་པར“ངའི”སྐྱེ་ཁུངས་དང་གནས་བབ་གླེང་ཞིང་
བཙུན་མ་དེའི་གཏམ་རྒྱུད་དེ་བརྩེ་དུང་གི་སྐྱོ་གར་ཕྱིར་དྲན་བྱས་པ་རེད། སྐྱོ
གར་འདིའི་འབྱུང་ཁུངས་ནི “ ཕ་མའི་བཀའ་དང་བར་བའི་ཚིག”ཟེར་བའི་་
བཙན་ཤེད་གཉེན་སྒྲིག་ལམ་ལུགས་ལས་བྱུང་བ་རེད། རང་རེའི་མེས་པོ་དང་
མེས་མོ་རྣམས་ཀྱིས་སྤྱིར་ན་ཀུན་སློང་གཙང་མས་རང་གི་བུ་དང་བུ་མོ་རྣམས་ལ་
མི་ཚེའི་འཚོ་རོགས་བཀོད་སྒྲིག་མཛད་དེ་ཁོ་ཚོའི་འབྱུང་འགྱུར་ལ་སེམས་ཁུར་
བྱས་པ་ཡིན་མོད། འོན་ཀྱང་། མི་རབས་ཕྱི་མ་དག་གིས་བརྩོན་ལེན་བྱེད་
པའི་བརྩེ་དུང་གི་ཆུ་རྒྱུན་དེ་མི་ཆོས་ཀྱི་ཡུར་བའི་ལམ་དུ་འདྲེན་འོས་པའི་མ་
མཐའི་གནས་ལུགས་ཙམ་ཡང་མི་རྟོགས་པར་དེ་ལ་མཐོང་ཆུང་དང་བརྙས་་
དམོད་བཏང་བ་རེད། དེར་བརྟེན། ཕྱིས་ཀྱི་བསམ་ཡུལ་ལས་འདས་པའི་
ཁྱོད་ཤི་ང་གསོན་གྱི་དམར་འཛིང་རབ་དང་རིམ་པར་བྱུང་ལ། དམར་འཛིང་
ལས“རྒྱལ་བ”དག་ནི་ལྕགས་དྲའི་བཙོན་དུ་བཙུད་དེ་ལུས་སེམས་ཀྱི་སྡིག་སྒྲིབ་
འདག་པའི་ཐབས་གཉེར་བ་དང་། “ ཕམ་པ”དག་ནི་འཇིག་རྟེན་མི་ཡུལ་དང་
གཏན་དུ་བྲལ་ཞིང་ཞེན་ཆགས་ཀྱི་རྣམ་ཤེས་སླར་ཡང་སྲིད་པའི་འཁོར་བ་ན་ལྡིང་
སྐོར་རྒྱག ལོས་ཡིན་ཏེ། ཁོ་ཚོ་ནི་སྲོལ་རྒྱུན་ངན་པའི་འཆིང་རྒྱས་བཏབ་
པའི་ལས་ངན་པ་དག་ཡིན་པ་སུ་ཡིས་བསྙོན། ཡིན་ན་ཡང༌། ཁོ་ཚོར་ཡང་
སྲོལ་རྒྱུན་ངན་པ་དེ་ལས་ཐར་ཏེ་འཚོ་ཐབས་གཞན་ཞིག་བསྟེན་པའི་ཐབས་ཤེས་
སྣ་ཚོགས་ཡོད་མོད། འོན་ཀྱང་། རྩ་བ་བརྟན་ཞིང་རྩེ་མོ་རྒྱས་པའི་བཀས་
བཀོད་རྒྱུད་འཛིན་གྱི་ལྷག་རོ་ལུས་པའི་སྲོལ་ངན་དེའི་འདྲེན་ཡ་ཇི་ལྟར་ཡོང་།
བརྩམས་ཆོས་སུ་བསྐྲུན་པའི་མི་སྣ“བདེ་སྐྱིད” ཅེས་པར་ཆ་མཚོན་ནས་
བཤད་ན། ཁོ་མོ་ནི་བླ་ན་མེད་པའི་བོད་རིགས་བུད་མེད་ཀྱི་དཔེ་མཚོན་སྣང་
359



ནགས་ཀློང་ཁུ་བྱུག་འདུ་གནས།
བརྙན་ཞིག་མ་ཡིན་ལ། གཉོམ་ཆུང་ནུས་མེད་ཀྱི་ཞིང་སྡེའི་བུད་མེད་ཅིག་ཀྱང་
མ་རེད། ཕུལ་བྱུང་དང་དཀྱུས་མ། ཐབས་མཁས་དང༌ གླེན་པ། རང་
བཀུར་དང་རང་བརྙས་སོགས་རིགས་གཉིས་ཀྱི་གས་སྲུབས་དང་བར་མཚམས་
སུ་འཚོ་བའི་བུད་མེད་འདི་ལྟ་བུ་ནི་དངོས་གནས་ཞིབ་འབྲི་བྱ་ཡུལ་དུ་གདམ་
རིན་ཡོད་པའི་མི་སྣ་ཞིག་རེད། སྤྱིར་ན་བུད་མེད་འདི་རིགས་ལ་བོད་རིགས་ཀྱི་
སྤྱི་ཚོགས་ཁྲོད་དུ་ཚབ་མཚོན་རང་བཞིན་ངེས་ཅན་ཞིག་ལྡན་ཏེ། དེ་དག་གིས་
ཐོག་མཐའ་བར་གསུམ་ཀུན་ཏུ“བཟུང་ན་ལག་པ་འཚིག་པ་དང་བཏང་ན་སྔ་མ་
འཆག་པའི”གདམ་ཀ་ཧ་ཅང་དཀའ་བའི་འཇིག་རྟེན་སྣང་བའི་འཚོ་བ་ཞིག་མ་
རོལ་ཐབས་མེད་ཡིན་པས་སོ། ། “བདེ་སྐྱིད”ནི་ཕ་མའི་བཀའ་དབང་བཙན་
པོས་གཞན་ལ་བག་མར་བརྫངས་པའི་མི་ཡིན་ལ། དངོས་ཡོད་འཚོ་བའི་་
དགོས་ངེས་ཀྱི་བརྗེ་སྤོར་གྱིས་བསམ་པའི་གདུང་པ་ཚད་མེད་མྱོང་དགོས་བྱུང་བ་
རེད།
ཁོ་མོས་རང་གི་གདམ་ཀ་བསྐྱུར་ནས་ཅི་བྱ་གཏོལ་མེད་ཀྱི་འོག་ཏུ་གཞན་གྱི་
ལག་རྟགས་མི་ལེན་ཐབས་མེད་གྱུར་ལ། རང་མགོ་མི་ཐོན་པར་དུས་ཀྱི་བཞུར་
རྒྱུན་རིང་བའི་ཁྲོད་དུ་ད་གཟོད་སྡུག་གི་མུན་པ་སངས་པའི་གོ་སྐབས་བྱུང་།
འབྲོང་བུ་རྡོ་རྗེ་རིན་ཆེན་གྱིས་ཐབས་མཁས་ཀྱི་སྒོ་ནས་བོད་རིགས་བུད་
མེད་ཀྱི་དངོས་ཡོད་འཚོ་བའི་ཡོལ་རས་ཕྱེ་སྟེ་མཉེན་ཞིང་རྣོ་བའི་སྨྱུ་གུས་རིག་
གནས་སྲོལ་རྒྱུན་དང་ཀུན་སྤྱོད་ཁྲིམས་ལུགས། ཁྱོ་ཤུག་གི་འབྲེལ་བ་དང་མི་
སྒེར་གྱི་བརྩེ་དུང་སོགས་ཞིབ་འབྲི་བྱེད་སྐབས་བྱུང་རིམ་རེ་རེ་དམ་དུ་བཟུང་ནས་
གོ་རིམ་མ་འཆོལ་པའི་བཀོད་སྒྲིག་ཁྲོད་དུ་རང་ཉིད་ལྟ་མཁན་ཟུར་བ་ཞིག་གི་
རེ
360



:
འབྲོང་བུ་རྡོ་རྗེ་རིན་ཆེན།
ཟུར་ཚད་དུ་འགྲེང་ནས་བབ་བརླིང་ལྡན་པའི་ངང་མི་སྣའི་ལས་དབང་འཕེལ་
རྒྱུས་ལ་དཔྱད་འཇོག་དང་འགྲེལ་བཤད་གནང་ཡོད་པ་རེད།
ཁོང་གི་སྨྱུག་རྩེ་ནས་འཕྱུར་ཡོང་བ་ནི་ཚོར་བ་ཁྱད་པར་བ་ཞིག་སྟེ། མི་
རིགས་ཀྱི་སྲོལ་རྒྱུན་རིག་གནས་ཀྱི་ཉིང་བཅུད་གཞིབ་པའི་སེམས་ཁམས་ཀྱི་ཚོར་
པ་ཐུན་མོང་མ་ཡིན་པ་ཞིག་ཏུ་མངོན། །
361



。



ཨ་སྨྱོན་བཀྲ་ཤིས་དོན་གྲུབ།
ཨ་སྨྱོན་བཀྲ་ཤིས་དོན་གྲུབ།
ངོ་སྤྲོད་མདོར་བསྡུས།
ཨ་སྨྱོན་བཀྲ་ཤིས་དོན་གྲུབ་ལགས་ནི། 1967ལོར་ཁྲི་ཀ་སྐེ་བའི་ཀླུ་ཕུག་
ཅེས་པར་སྐྱེས། སྔ་གཞུག་ཏུ་ཕ་ཡུལ་གྱི་དགའ་ལྡན་སློབ་ཆུང་དང་མཚོ་ལྷོ་མི་
རིགས་ དགེ་ ཐོན་ སློབ་ གྲྭ། ནུབ་ བྱང་ མི་ རིགས་ སློབ་ གླིང་ སོགས་ འགྲིམས།
1990ལོར《 སྦྲང་ཆར》རྩོམ་སྒྲིག་ཁང་དུ་ལས་བགོ་བྱས། 1987ལོ་ནས་་་་་
བཟུང༌། ཁོང་གིས་སྔ་ཕྱིར་སྒྲུང་གཏམ་དང་སྙན་ངག ལྷུག་རྩོམ། དཔྱད་
རྩོམ་ སོགས་བརྩམས་ཆོས50ལྷག《 སྦྲང་ཆར》དང《 བོད་ཀྱི་རྩོམ་རིག་སྒྱུ་རྩལ》
《གངས་ལྗོངས་རིག་གནས》སོགས་སུ་སྤེལ། 1999ལོར་མཚོ་སྔོན་མི་རིགས་
དཔེ་སྐྲུན་ཁང་གིས་ཁོའི་སྒྲུང་གཏམ་ཕྱོགས་བསྒྲིགས《 སྟོན་གྱི་རང་སྒྲ》ཞེས་པ་
པར་སྐྲུན་བྱས་ལ། དེབ་དེར2002ལོར་སྐབས་བདུན་པའི་རྒྱལ་ཡོངས་གྲངས་
ཉུང་མི་རིགས་རྩོམ་རིག“རྟ་མཆོག་བྱ་དགའ”ཐོབ།
363



ནགས་ཀློང་ཁུ་བྱུག་འདུ་གནས།
སྣང་བརྙན་འཚོལ་བ།
ཨ་སྨྱོན་བཀྲ་ཤིས་དོན་གྲུབ།
ང་རང་ལ་མཚོན་ན་ཕར་བཤད་ཀྱི་བརྡ་འཕྲོད་དུས་དང་ཚུར་བཤད་ཀྱི་
དོན་གོ་བའི་སྐབས་ནས་ཕ་མ་ཟུང་གིས་བཤད་པའི་ངག་སྒྲུང་ལ་ཉན་བཞིན་ནར་
སོན་པ་དང༌། ལྷག་དོན་སློབ་གྲྭ་རིམ་པར་འགྲིམས་པ་བརྒྱུད་བོད་ཀྱི་དམངས་
ཁྲོད་རྩོམ་རིག་དང་། སྒོས་སུ་རྩོམ་རིག་བརྩམས་ཆོས་སྣ་ཚོགས་ལ་འབྲེལ་་
འདྲིས་ཟབ་མོ་བྱུང་བ་ནི་རྩོམ་རིག་གི་ས་བོན་ཐོག་དང་པོར་སེམས་ཁོང་གི་་
གཤིན་སར་ཐོར་པ་སྟེ། ས་བོན་དེར་རྩེ་བ་འབུས་ཤིང་ལོ་མ་རྒྱས་སའི་སྐྱེད་
མོས་ཚལ་ནི་ནུབ་བྱང་མི་རིགས་སློབ་གླིང་ཡིན། གནས་དེ་རུ་ངའི་སྦྱོང་གཞི་
གཙོ་བོ་ནི་རྩོམ་རིག་ཡིན་ལ། ངའི་ཁོར་ཡུག་གི་གྲོགས་པོ་ཡོད་ཚད་ཀྱང་རྩོམ་
རིག་ལ་མོས་པ་ཆེ་ཞིང་རྩོམ་རིག་ལ་བྱང་ཚད་ངེས་ཅན་ཡོད་པ་ཏག་ཏག་ཡིན།
དེ་བས་བདག་གི་དགའ་ཁ་འཁྱེར་སོ་དང་ཆེད་ལས་སྦྱོང་གཞི། ཁོར་ཡུག་གི་
ཤན་ཞུགས་བཅས་ཀྱིས་རང་ཉིད་ལ་མི་ཚེ་འདིར་རྩོམ་རིག་གི་ལམ་བུ་བདམས་ཀ་
བྱེད་དུ་བཅུག་ལ། ནུས་པ་ཞིག་ལྡན་ཚེ་ཡོད་ཚད་རྩོམ་རིག་གི་ཁྱབ་ཁོངས་སུ་
འདོན་ཅི་ཐུབ་ཀྱིས་རྒྱ་ཆེའི་བོད་རིགས་ཀློག་པ་པོ་རྣམས་ལ་སྲི་ཞུ་ཅི་ནུས་སྒྲུབ་
པའི་གཡར་དམ་ཀྱང་དེ་དུས་བཅས། ཡིན་ན་ཡང༌། རྩོམ་རིག་གི་ལམ་བུ་
བདམས་པ་ཙམ་དང་རྩོམ་རིག་གི་ཆེད་དུ་ཡོད་ཚད་འབུལ་བའི་གཡར་དམ་་
བཅས་པ་ཙམ་གྱིས་རྩོམ་རིག་བརྩམས་ཆོས་ལེགས་ཤོས་ཤིག་འབྲི་ཐུབ་པའི་ངེས་
པ་མེད་དེ། རྩོམ་རིག་བརྩམས་ཆོས་ལེགས་ཤོག་ཤིག་འབྲི་བ་ལ་སྐྱེས་ཐོབ་ཀྱི་
2
364



ཨ་སྨྱོན་བཀྲ་ཤིས་དོན་གྲུབ།
ཤེས་རབ་ཅིག་ཡོད་དགོས་པ་མ་ཟད། སྦྱངས་སྟོབས་ཀྱི་ཡོན་ཏན་ཕུན་སུམ་
ཚོགས་པ་ཞིག་ཀྱང་དགོས་པ་རེད། དེ་བ་
བས་བདག་གིས་རྩོམ་རིག་ནི་བསླབ་བྱ་
ཀུན་གྱི་གཙོ་བོར་བཟུང་སྟེ། རྒྱལ་ཁབ་ཕྱི་ནང་གི་རྩོམ་རིག་བརྩམས་ཆོས་་
ལེགས་ཤོས་རིང་ཐུང་ཅི་རིགས་དང་རྩོམ་རིག་གི་གཞུང་ལུགས་ཕྱོགས་ཀྱི་དཔེ་
དེབ་སྣ་ཚོགས་ལ་ལྟ་ཀློག་ཅི་ཐུབ་བྱས་པའི་དུས་མཚུངས་སུ། “རྩོམ་རིག་ནི་
སྐད་ཆའི་སྒྱུ་རྩལ་ཡིན”ཟེར་བ་བཞིན་བོད་ཀྱི་གནའ་དེང་རྩོམ་རིག་བརྩམས་
ཆོས་གྲགས་ཅན(ཕལ་ཆེ་བ་སྙན་ངག་ཡིན)མང་པོ་ལས་སྡེབ་ལེགས་ཚིག་གི་ཕྲེང་བ་
གང་བཟང་ཟིན་བྲིས་སུ་འདེབས་པའམ། ཡང་ན་དེ་དག་ལ་ལད་མོ་སྣ་ཚོགས་
བྱས་ནས(དེ་དུས་བྲིས་པའི་སྙན་ངག་སྐོར་ཞིག་དུས་དེབ་སྟེང་བཀོད་མྱོང)རང་ཉིད་ཀྱི་
སྨྱུག་རྩལ་སྦྱངས་པར་མ་ཟད། ཕ་ཡུལ་ལ་ལོག་ཐེངས་རེར་དམངས་ཁྲོད་རྩོམ་
རིག་སྣ་ཚོགས་འཚོལ་སྡུད་ཀྱི་བྱ་བའང་སྤེལ་བར་བརྟེན། སློབ་གྲྭ་ཆེན་མོར་
ཞུགས་པའི་ལོ་བཞིའི་རིང་གི་དུས་ཡུན་ནི་བདག་རྩོམ་རིག་གི་ལམ་དུ་ཞུགས་པར་
རྨང་གཞི་བཏིང་བའི་དུས་སྐབས་ཡིན་ཞེས་བཤད་ཀྱང་ཆོག
སློབ་ཐོན་བྱུང་རྗེས། ཁོ་བོ《 སྦྲང་ཆར》རྩོམ་སྒྲིག་ཁང་དུ་ལས་བགོས་
བྱུང་བ་ཡིས་རང་ཉིད་རྩོམ་རིག་ལ་དགའ་བའི་འདུན་པ་ཇེ་ཆེ་དང་དམ་བཅའ་
ཇེ་བརྟན་དུ་སོང་། འདི་རུ་རང་གིས་མི་ཤེས་ས་ཤེས་མཁན་གྱི་དགེ་རྒན་་་
བཞུགས་ལ། འདི་རུ་མེས་རྒྱལ་ནང་ཁུལ་གྱི་ཕུལ་དུ་བྱུང་བའི་རྩོམ་རིག་དུས་
དེབ་དང་ཚགས་པར་ཡང་ཅི་བསམ་བཞིན་དུ་ཡོད་པས། བདག་གིས་སློབ་
མའི་དུས་སྐབས་དང་འདྲ་བར་བརྩམས་ཆོས་དེ་དག་ལ་ལྟ་ཀློག་དང་རོལ་མྱོང་
བྱས་པའི་དུས་མཚུངས་སུ། ཉིན་མོར་གཞན་རྩོམ་བཅའ་བ་དང་མཚན་མོར་
རང་རྩོམ་འབྲི་བའི་མགོ་བསླངས། འདིར་བསྟན་པའི་རང་རྩོམ་ནི་གཙོ་བོར་
སྒྲུང་གཏམ་སྟེ། མཚམས་རེར་སྙན་རྩོམ་རེ་གཉིས་ཀྱང་བྲིས་མྱོང་།
སྤྱིར་སྒྲུང་གཏམ་མངོན་གྲུབ་འབྱུང་བ་ལ་མི་སྣ་དང་བྱུང་རིམ། ཁོར་
365



ནགས་ཀློང་ཁུ་བྱུག་འདུ་གནས།
ཡུག་བཅས་གཞི་རྩའི་རྒྱུ་རྐྱེན་གསུམ་ཙམ་འདུ་ན་ཡང་། ཁོ་བོའི་བསམ་ཚུལ་ལ་
མི་སྣ་ནི་གཙོ་བོའམ་སྙིང་བོ་སྟེ། གཞན་གཉིས་ནི་ལྟོས་བཅས་ཀྱིས་ཕལ་བར་
གཏོགས་པས་སྙིང་བོ་དེ་ལ་རམ་འདེགས་ཀྱི་ནུས་པ་གང་རུང་འདོན་བཞིན་པ་ན།
སྒྲུང་གཏམ་གསར་རྩོམ་བྱེད་པ་ནི་མི་སྣའི་སྣང་བརྙན་འཚོལ་བའི་ལས་ཀ་ཞིག་
རེད་བཅས་བཤད་ཀྱང་འགལ་བ་མི་འདུག་སྙམ། རང་ཉིད་ལ་མཚོན་ན་མི་
སྣའི་སྣང་བརྙན་འཚོལ་བའི་ལས་ཀ་འདིར་ཞུགས་ནས་ལོ་བཅུ་ཕྲག་གཅིག་ཙམ་
འདས་ཟིན་ན་ཡང༌། བོད་རིགས་རྩོམ་པ་པོ་གཞན་དག་དང་འདྲ་བར་མི་སྣའི་
སྣང་བརྙན་སློང་སྐྲུན་བྱས་པ་ད་དུང་གསོན་ཉམས་མི་དོད་པའམ། ཡང་ན་
དཔེ་གཞི་ཅན་དུ་འགྱུར་ཐུབ་མེད་དེ། དེའི་རྒྱུ་རྐྱེན་གཙོ་བོའང་ཕར་དེད་ན་མི་
སྣའི་སྣང་བརྙན་བཙལ་བ་མི་འདང་བར་ཐུག་ཡོད་པར་སེམས། དེ་ཡང་སྤྱི་
ཚོགས་འཚོ་བ་ནི་ སྣེ་མང་ ཞིང་ རྒྱ་ ཆེ་ ལ་ ཕུན་ སུམ་ ཚོགས་ པ་ཞིག་ ཡིན་ཞིང་།
དེའི་གྲུབ་ཆ་གཙོ་བོ་ནི་འགྲོ་བ་མི་ཡིན་པས། ང་ཚོས་ནམ་རྒྱུན་རང་གི་ཁོར་
ཡུག་གི་མི་དེ་དག་གི་ཕྱི་ལུས་ཀྱི་རྣམ་པར་མཉམ་འཇོག་དང་ལྟ་ཞིབ་ཞིབ་མོ་
མཛད་པའི་དུས་མཚུངས་སུ། ཁོ་ཚོའི་ནང་སེམས་ཀྱི་འགྱུར་བ་སྣ་ཚོགས་་་
ལའང་འཚོལ་སྙེག་དང་ཞིབ་འཇུག་རྣལ་ མ་མཛད་དེ། ཟུར་དང་ལོགས་མི་
འདྲ་བའི་སྒོ་ནས་མི་སྣ་རེ་རེའི་སྣང་བརྙན་སློང་སྐྲུན་བྱས་པ་བརྒྱུད། རང་གི་
སྨྱུག་རྩེ་ལས་འཁྲུངས་པའི་སྒྱུ་རྩལ་སྣང་བརྙན་དེ་ནི་དུས་རབས་ངེས་ཅན་ཞིག་གི་
སྤྱི་ཚོགས་འཚོ་བ་ལས་བྱུང་ཞིང་། ཡང་མི་སྣ་དེའི་སྣང་བརྙན་ལས་སྐབས་དེའི་
སྤྱི་ཚོགས་འཚོ་བ་སྙིང་བསྡུས་ཀྱིས་མཚོན་ཐུབ་པ་ཞིག་འོངས་པར་བྱ་རྒྱུ་ནི་གསར་
རྩོམ་གང་ཞིག་ལེགས་འགྲུབ་འབྱུང་བའི་ རྒྱུ་ལམ་ཉག་གཅིག་ཡིན་ངེས་ སྙམ།
དེ་བས། ང་ཚོས་མུ་མཐུད་ནས་སྣང་བརྙན་འཚོལ་བའི་ཆེད་དུ་ཁེངས་སྐྱུངས་
ཆེན་པོའི་ཧུར་བརྩོན་བྱ་བར་རིགས།
366



ཨ་སྨྱོན་བཀྲ་ཤིས་དོན་གྲུབ།
གསར་རྙེད།
སྒྲུང་གཏམ《 སྤྱིང་ཀི ལུག་རྫི་དང་ཁོའི་ཆུང་མ》ལ་དཔྱད་པ།
ལུང་རིན་ཆེན།
“གསར་རྙེད”ནི་ལས་སླ་མོར་འབྱུང་བའི་ དོན་ དག་ ཅིག་ཡེ་ནས་མིན།
དེ་སྔོན་རྒྱུའི་མཁས་པ་ཞིག་གིས་གསར་རྙེད་ཅེས་པར་དཔྱད་རྩོམ་ཐུང་ངུ་ཞིག་
བྲིས་པའི་ཁྲོད་དུ་དཔེར་འདི་འདྲ་ཞིག་བཀོད་ཡོད་དེ། ཧྲན་ཞི་ཞིང་ཆེན་ལིན་
ཐོང་རྫོང་གི་སྡེ་བ་ག་གེ་མོའི་ཞིང་བ་རྣམས་ཀྱིས་ཆུ་འཐུང་བའི་གནད་དོན་ཐག་
གཅོད་སླད་ཁྲོན་པ་བརྐོས་པར་བརྟེན། ཁོ་ཚོས་གནའ་བཟོ་རྣལ་མའི་མི་མགོ་
གཟུགས་བརྙན་ཞིག་རྙེད་པ་བརྒྱུད། མཚན་སྙན་གྱི་གྲགས་པ་འཛམ་གླིང་
ཡོངས་ལ་ཁྱབ་པའི་ཆིན་ཧྲི་ཧོང་གི་དམག་རྟའི་གཟུགས་ཚོགས“གསར་རྙེད”
བྱུང་བ་རེད།
ཅི་ལྟ་བུ་ཞིག་ནི“གསར་རྙེད”ངོ་མ་ཡིན་ནམ་ཞེ་ན། ཁོ་བོའི་ལྟ་ཚུལ་ལ།
“གསར་རྙེད”ཡིན་དགོས་ཚེ་ངེས་པར་དུ་དམིགས་ཡུལ་གསལ་བོ་ཞིག་ཡོད་་
དགོས་ཏེ། དཔེར་ན་ཚན་རིག་པ་ཞིག་གིས་རྒྱུ་ཕྲ་མོ་གང་ཞིག་འཚོལ་སླད་བར་
མ་ཆད་པར་ཞིབ་འཇུག་དང་འཚོལ་སྙེག ཚོད་ལྟ་བཅས་ཡང་ཡང་བྱས་་་་
མཐར། ཁོས་དང་ཐོག་བཙལ་འདོད་ཀྱི་རྒྱུ་ཕྲ་མོ་དེ་བསམ་བཞིན་རྙེད་པ་ཞིག་
ལ་ད་གཟོད“གསར་རྙེད”ཅེས་བརྗོད་ཆོག
འདིར་གླེང་བར་བྱ་བའི་ཨ་སྨྱོན་བཀྲ་ཤིས་དོན་གྲུབ་ཀྱི་སྒྲུང་གཏམ་དེའི་
367



ནགས་ཀློང་ཁུ་བྱུག་འདུ་གནས།
མིང་ལ《 སྤྱང་ཀི
ལུག་རྫི་དང་ཁོའི་ཆུང་མ》ཟེར།
བོད་མི་རིགས་ནི་རིན་ཐང་གཞལ་དུ་མེད་པའི་རིག་གནས་ཡོད་པའི་མི་
རིགས་ཤིག་ཡིན་ལ། རྩོམ་རིག་སྒྱུ་རྩལ་གྱི་ཁྱབ་ཁོངས་སུའང་མཚར་སྡུག་རྣམ་
པར་བཀྲ་བའི་སྒྱུ་རྩལ་གྱི་དོ་ཤལ་མང་པོ་བསྟར་ལ་བསྒྲིགས་ཡོད། རྒྱ་གར་
འཕགས་པའི་ཡུལ་ནས་དར་བའི་ནང་བསྟན་ཆོས་ལུགས་དེ་གངས་ཅན་བསིལ་
མོའི་ལྗོངས་སུ་གྲ་མ་ཉམས་པར་དར་བར་མཛད་པ་ནི་སློབ་དཔོན་པདྨ་འབྱུང༌
གནས་དང་ཇོ་བོ་རྗེ་དཔལ་ལྡན་ཨ་ཏི་ཤ་སོགས་རྒྱ་བོད་ཀྱི་ལོ་པཎ་ཁོ་ནའི་བྱས་
རྗེས་སུ་བརྩི་མི་རུང་སྟེ། དེ་ནི་ཁོ་ཚོས་ནང་བསྟན་ཆོས་ལུགས་སྤེལ་བའི་གོ་
རིམ་ཁྲོད་དུ། བོད་ཀྱི་གདོད་མའི་ཆོས་ལུགས་དང་ནང་བ་སངས་རྒྱས་པའི་
ཆོས་ལུགས་གཉིས་ལ་འདྲ་བའི་ཆ་ཡོད་པས་ཀྱང་ནུས་པ་ཆེ་ཆེར་བཏོན་ཡོད་ལ།
ཁོ་ཚོས་ཀྱང་གོ་སྐབས་དེ་དམ་འཛིན་བྱེད་ཤེས་པ་ལས་བྱུང་བ་ནི་སུས་ཀྱང་
བསྙོན་མི་ནུས། དེ་བཞིན་དུ་བོད་ཀྱི་ཉེ་རབས་རྩོམ་རིག་གི་ཁྲོད་དུ་རྒྱ་གར་གྱི་
གནའ་རབས་རྩོམ་རིག་ལ་ཐད་ཀར་ལད་ཟློས་བྱས་པ་མང་པོ་ཞིག་རྙེད་ཐུབ་
ཅིང་། ཚུལ་དེ་བོད་ཀྱི་རྩོམ་འབྱུང་ལོ་རྒྱུས་སུ་ད་དུང་ཁྱབ་རྒྱ་ཆེ་བའི་ཚུལ་དུ་
དར་སྤེལ་བྱུང་མྱོང་།
དོན་ངོ་མར་ལད་ཟློས་བྱེད་པ་དང་དཔྱད་གཞིར་འཛིན་པ་ནི་ཡར་སྐྱེད་
དང་ཕུན་སུམ་ཇེ་ཚོགས་སུ་འགྲོ་བའི་རྣམ་པ་ཞིག་ཡིན་ཏེ། བོད་ཀྱི་རྩོམ་རིག་
གི་གོམ་ཁ་དེང་རབས་ཀྱི་གར་སྟེགས་སྟེང་དུ་འབུད་དུས་ཀྱང་ལད་ཟློས་བྱས་པ་
མང་པོ་ཞིག་ང་ཚོས་ལས་སླ་མོར་རྙེད་ཐུབ་ལ། རྩོམ་ལུས་ཡིན་ནའང་འདྲ་ལག་
ཐབས་ཡིན་ནའང་རུང་། ང་ཚོས་ཕྱོགས་ཀུན་ནས་ཀྲུང་ཕྱིའི་རྩོམ་རིག་གི་གྲུབ་
མཐའི་གཟུགས་བརྙན་དེ་ལས་སླ་མོར་མཐོང་ཐུབ་བོ།
བོད་ཀྱི་རྩོམ་པ་པོ་གྲགས་ཅན་བཀྲ་ཤིས་ཟླ་བས་བརྩམས་པའི《བོད་ལྗོངས་
རྒྱུན་བུའི་མདུད་པ་ལ་བརྒྱུས་པའི་རྣམ་ཤེས》ཀྱིས་ཀྲུང་གོའི་དེང་རབས་རྩོམ་
368



ཨ་སྨྱོན་བཀྲ་ཤིས་དོན་གྲུབ།
རིག་གི་མཚོ་ཀློང་དུ་རྦ་རླབས་ཚད་དང་རན་པ་ཞིག་མཆེད་དུ་བཅུག་ལ། དེས་
བོད་ཀྱི་དེང་རབས་རྩོམ་རིག་ལའང་ཤུགས་རྐྱེན་ཟབ་མོ་ཞིག་བཞག་ཡོད་པ་ནི་
ཀུན་གྱི་མཁྱེན་གསལ་ལྟར་རོ། ། བཀྲ་ཤིས་ཟླ་བས་བརྩམས་པའི་སྒྲུང་གཏམ་
འདི་ལ་ཞིབ་ཏུ་དཔྱད་ཚེ། སྒྱུ་འཕྲུལ་དངོས་སྲིད་རིང་ལུགས་པའི་གྲུབ་མཐའི་
འཁོར་ཕྱོགས་ལས་སླ་མོར་རྙེད་ཐུབ་སྟེ། འདི་ཡང་ལད་ཟློས་བྱས་པའམ་ཡང་
ན་དཔྱད་གཞིར་བཟུང་བ་ཞིག་ཡིན་པ་ནི་སྨོས་མེད་རེད།
སངས་རྒྱས་ཆོས་ལུགས་བོད་ཁུལ་དུ་དར་བའི་གོ་རིམ་ཁྲོད་དུ། བོད་ཀྱི་
གདོད་མའི་ཆོས་ལུགས་དང་ཆ་འདྲ་བའི་རྒྱུ་མཚན་གྱིས་གཞི་གཅིག་ཏུ་འདྲེས་པ་
ཇི་བཞིན། རིག་གནས་གང་ཞིག་ལ་ལད་ཟློས་བྱེད་པར་ཡང་དེ་མཚུངས་ཀྱི་
ཞིང་ས་གཤིན་པོ་ཞིག་ཡོད་དགོས་ཏེ། དེ་ལྟ་བས་ན་ད་གཟོད་རིག་གནས་དེ་
རྐང་ཚུགས་ཐུབ་པར་ངེས། ང་ཚོས་བཀྲ་ཤིས་ཟླ་བའི་སྒྲུང་གཏམ་ལ་རོལ་མྱོང་
བྱེད་སྐབས། ལ་ཏིང་མེ་གླིང་དུ་དར་ཁྱབ་ཆེན་པོ་བྱུང་བའི་རྩོམ་རིག་གི་གྲུབ་
མཐའ་འདིས། བོད་ཁུལ་གྱི་འཚོ་བ་ཇི་བཞིན་མཚོན་པའི་ཐད་མཐུན་འཇུག་
ངེས་ ཅན་ཞིག་ཡོད་པ་རྟོགས་ཐུབ་ལ། བོད་ཀྱི་རྩོམ་རིག་གསར་རྩོམ་བྱེད་་
མཁན་སྐོར་ཞིག་གིས་ཀྱང་ཚུལ་དེ་གསལ་རྟོགས་བྱུང་བར་མ་ཟད། དེ་ཉིད་
སྔར་ལས་ལྷག་པར་དར་སྤེལ་མཛད་བཞིན་ཡོད། ཨ་སྨྱོན་བཀྲ་ཤིས་དོན་གྲུབ་
ནི་དེའི་ཁྲོད་ཀྱི་གཅིག་ཡིན། ཨ་སྨྱོན་བཀྲ་ཤིས་དོན་གྲུབ་རྩོམ་རིག་གི་གར་སྟེང་
དུ་བུད་མ་ཐག་བསམ་གཞིག་གང་ཡང་མེད་པར་བཀྲ་ཤིས་ཟླ་བ་སོགས་ཀྱིས་
གསར་དུ་རྙེད་པའི་ལམ་བུ་དེར་ཞུགས་ལ། ཚུལ་དེ་ཁོའི་སྒྲུང་གཏམ་སྐོར་ཞིག་
ལས་མཐོང་ཐུབ་སྟེ། དཔེར་ན《 སྤྱང་ཀི ལུག་རྫི་དང་ཁོའི་ཆུང་མ》དང
《གངས་ལྗོངས། རྣམ་ཤེས་ཀྱི་འཇིག་རྟེན》《 ཐོམ་བུ་ཁིས》སོགས་ཡོད་དོ།
ཡིན་ན་ཡང་ཨ་སྨྱོན་བཀྲ་ཤིས་དོན་གྲུབ་ཀྱིས་ལད་ཟློས་དེའི་ཁྲོད་དུ་སྣང་
ཚུལ་གསར་བ་ཞིག་རྙེད་ཡོད་དེ། ཁོ་བོས་བསམ་ཚུལ་ལ་དེ་ནི་བཀྲ་ཤིས་ཟླ་བ་
ཞེ
369



ནགས་ཀློང་ཁུ་བྱུག་འདུ་གནས།
སོགས་ལ་བལྟས་ཀྱང་ཚང་མས་སྣང་འཇོག་ཚད་མཐོན་པོ་བྱས་ན་འགྲིག་སྙམ།
ཨ་སྨྱོན་བཀྲ་ཤིས་དོན་གྲུབ་ནི་རྒྱ་བོད་གཉིས་ཀ་འདུས་སྡོད་བྱས་ཡོད་པའི་
རོང་མ་འབྲོག་གི་ས་ཆ་ཞིག་ཏུ་སྐྱེས་ཤིང་། ཁོ་རང་ནར་སོན་པའི་ཁོར་ཡུག་
གིས་ཁོའི་ཡིད་ལ་སྲོལ་རྒྱུན་རིག་གནས་ཀྱི་བག་ཆགས་ཟབ་མོ་ཞིག་བཞག་ཡོད་ལ།
དེང་རབས་དཔལ་ཡོན་གྱི་འདུ་ཤེས་ཀྱང་ན་གཞོན་འདིའི་སྙིང་ཁོང་ན་དྲག་ཏུ་
ཁོལ་ཅིང་མཆིས་ཏེ། ཁོ་རང་གླེགས་བམ་གྱི་བྲག་རི་དང་དགོན་སྡེ་ཡི་སྲང་ལམ།
ཁྱད་མཚར་གྱི་ལྷ་སྐུ་དག་གི་བར་གསེང་བརྒྱུད་ནས་མེ་འཁོར་གྱི་ང་རོ་དང་ཁ་
པར་གྱི་བགྲོ་གླེང་། འཕྲིན་གཏོང་འཕྲུལ་ན ཆས་ཀྱིས་ཡིག་ཆ་སྐྱེལ་བའི་འཇིག་
རྟེན་ཞིག་ཏུ་བསླེབས་སྐབས། ཁོའི་འཚོ་བའི་བརྒྱུད་རིམ་ནི་རིན་ཐང་གཞལ་
དུ་མེད་པའི་འབྱོར་བ་ཞིག་ཏུ་གྱུར་ཡོད་པ་རེད། བཀྲ་ཤིས་ཟླ་བ་སོགས་ཀྱིས་
ཁོ་ཚོའི་བརྩམས་ཆོས་ཁྲོད་དུ་རྒྱུས་མེད་ཀྱི་མིག་འོད་ལ་བརྟེན་ནས་དངོས་མིན་
འཕྲུལ་མིན་གྱི་བོད་ཀྱི་འཚོ་བའི་མཛེས་རིས་ཤིག་རྟོག་བཟོ་བྱས་ཡོད་ན་ཡང
ཨ་སྨྱོན་བཀྲ་ཤིས་དོན་གྲུབ་སོགས་ནི་མཛེས་ལྗོངས་དེ་ལས་བརྒལ་པར་མ་ཟད།
ནང་སེམས་ཀྱི་ཚོར་སྣང་མོད་པོ་ཞིག་ཁུར་དུ་བཏེགས་ནས་རང་ཉིད་སོང་ཟིན་
པའི་ལམ་བུར་ཕྱིར་བལྟས་བྱེད་ཅིང་མཆིས།
སྒྲུང་ གཏམ《 སྤྱིང་ཀི
ལུག་རྫི་དང་ཁོའི་ཆུང་མ》ཞེས་པའི་ནང་དུ་
གཏམ་རྒྱུད་འདི་འདྲ་ཞིག་བཤད་ཡོད་དེ། ལུག་རྫི་ཚེ་ལོས་རང་གིས་འཚོ་སྐྱོང་
བྱེད་བཞིན་པའི་ལུག་ཁྱུར་སྲུང་སྐྱོབ་བྱེད་ཆེད་སྤྱང་མ་ཆེན་པོ་ཞིག་བསད་ཅིང་།
ཏག་ཏག་སྤྱང་མ་དེ་ནི་ས་དེའི་གཞི་བདག་ཨ་མྱེས་སྲིན་པོའི་སྒོ་ཁྱི་ཡིན་པ་རེད།
ཡང་གཅིག་བཤད་ན་ཁོས་ནོར་འཁྲུལ་གྱིས་རང་གིས་ཚེ་གང་བོར་རི་དྭགས་རྔོན་
སའི་ཨ་མྱེས་སྲིན་པོའི་སྒོ་ཁྱི་བསད་པར་བརྟེན། ཨ་མྱེས་སྲིན་པོས་ཀྱང་ཁོའི་
དྲིན་ལན་ལོག་འཇལ་སྦྱོར་བ་དེར་རྒོལ་ལན་སློག་ཕྱིར་ཞག་མ་གཅིག་གི་རིང་ལ་
ཁོའི་ལུག་ཁྱུ་ནང་ཤ་གཟན་ཡ་མེད་བཅུ་ཙམ་ཡོད་པ་སྤྱང་ཕྲུག་རྣམས་ལ་གསོད་
370



ཨ་སྨྱོན་བཀྲ་ཤིས་དོན་གྲུབ།
ཞི
དུ་བཅུག
དོན་ངོ་མར། གཏམ་རྒྱུད་འདི་འདྲ་བ་བོད་ཁུལ་དུ་རླུང་ལྟར་རྒྱུ་ཞིང༌།
གཞི་བདག་གང་ཞིག་ལ་ཕོག་ཐུག་བཏང་བ་ལས་མི་དེ་ལ་ཆག་སྒོ་ག་འདྲ་བྱུང་
ཚུལ་གྱི་གཏམ་རྒྱུད་ནི་བོད་ཀྱི་དམངས་ཁྲོད་དུ་ག་ས་གང་ནས་གོ་ཐུབ། གལ་
ཏེ་ཁོའི་སྒྲུང་གཏམ་ནི་ཚད་འདི་འདྲ་ཞིག་ཏུ་བསྡད་ཡོད་པའི་དབང་དུ་བཏང་ན།
དེ་ ནི་ བོད་ ཀྱི་ དམངས་ ཁྲོད་ རྩོམ་ རིག་ འཚོལ་ སྡུད་ བྱས་ པ་ ཙམ་ དུ་ ཟད་ ལ།
དེའང་ཁྱད་མཚར་གྱི་རྔོན་ལས་ཐེངས་ཤིག་ལས་མ་འདས་པ་ལྟ་བུར་གྱུར་འདུག་
ཨ་སྨྱོན་བཀྲ་ཤིས་དོན་གྲུབ་རྩོམ་རྩལ་ལ་མཁས་པའི་ཆ་དེ། ཁོས་སྒྲུང་གཏམ་ལ་
ཁྱད་ མཚར་ གྱི་ ཚོན་ མདངས་ ཟབ་ མོ་ ཞིག་ བྱུགས་ པའི་ དུས་ མཚུངས་ སུ།
བསམ་བཞིན་དུ་ལེགས་གྲུབ་བྱུང་བའི་སྣེ་སྟོན་ཞིག་སྐུང་ཡོད་ལ། སྣེ་སྟོན་དེ་ནི་
མི་སྣ་གཉིས་ཀྱིས་གྲུབ་ཡོད་ཅིང་། གཅིག་ནི་ལུག་རྫི་ཚེ་ལོའི་ཆུང་མ་ ཁམས་
མཚོ་དང་གཞན་ཞིག་ནི་སློབ་གྲྭ་ཆེན་མོ་བ་འཇིགས་བྱེད་རེད།
ཁམས་མཚོ་ནི་སེར་སྲུང་སྔགས་པ་ཞིག་གི་བུ་མོ་ཡིན་པ་དང༌། ཁོས་ཕ་
མེས་ཡང་མེས་ནས་བརྒྱུད་པའི་སེར་འགོག་གཟུངས་སྔགས་དེ་མོ་ལ་བསླབ་ཡོད་
པར་བརྟེན། ཁོ་མོར་སེར་བ་འགོག་པའི་མཐུ་ནུས་ངེས་ཅན་ལྡན་པ་རེད་
སློབ་གྲྭ་ཆེན་མོ་བ་འཇིགས་བྱེད་ནི་བོད་ཡིག་གི་རྨང་གཞི་བཟང་བའི་ཁར།
རྒྱ་ཡིག་གི་ཆུ་ཚད་ཀྱང་ལེགས་པ་དང༌། ད་དུང་པེ་ཅིན་སོགས་སུ་ལྗོངས་རྒྱུར་
ཡོང་བའི་ཕྱི་གླིང་པ་རྣམས་ལའང་དབྱིན་ཡིག་གིས་ཁ་བརྡ་བྱེད་ཐུབ་མཁན་ཞིག་
ཀྱང་ཡིན། མི་སྣ་འདི་གཉིས་ཀྱི་བཀོད་སྒྲིག་གིས་སྲོལ་རྒྱུན་རིག་གནས་དང་
དེང་རབས་དཔལ་ཡོན་གཉིས་ཀ་ཟུང་འབྲེལ་གང་ལེགས་བྱས་ཡོད་པར་མ་ཟད་
ཁ་གཏད་དུ་ལངས་སུའང་བཅུག་ཡོད་ལ། མི་སྣ་འདི་གཉིས་ཀྱི་ནུས་པར་་
བརྟེན་ནས་སྒྲུང་གཏམ་རང་ངོས་ལས་གཏམ་རྒྱུད་ཀྱི་བྱུང་རིམ་ཁྱད་མཚར་བའི་
ཆ་དེ་འབུར་དུ་ཐོན་པར་བྱས་འདུག
371



ནགས་ཀློང་ཁུ་བྱུག་འདུ་གནས།
དེ་བས་ང་ཚོས་ནམ་ཡང་སྒྲུང་གཏམ་ལས་གཏམ་རྒྱུད་ཀྱི་བྱུང་རིམ་ལ་སྣང་
ཆུང་བྱེད་མི་འོས་ཏེ། རྒྱུ་མཚན་ནི་གཏམ་རྒྱུད་དེ་དག་དམངས་ཁྲོད་ཁོ་ནར་
བྱུང་བ་ལས་རྟོག་འཆར་དང་རྟོག་བཟོ་བྱས་པ་གཏན་ནས་མིན། ཁོ་བོའི་ལྟ་
ཚུལ་ལ་འདི་ནི་ཨ་སྨྱོན་བཀྲ་ཤིས་དོན་གྲུབ་ཀྱི་གསར་རྙེད་དེ། ཁོ་ལྟ་བུས་ད་
གཟོད་ལ་ཐེན་ཨ་མེ་རི་ཁའི་སྒྱུ་འཕྲུལ་དངོས་སྲིད་རིང་ལུགས་དང་བོད་ཀྱི་སྲོལ་
རྒྱུན་ རིག་ གནས་ གཉིས་ ཀ་ གཅིག་ ཏུ་ སྦྲེལ་ བའི་ སྦྲེལ་ ཐག་ རྙེད་ ཡོད་ པ་ རེད།
འདི་འདྲའི་སྦྲེལ་ཚུལ་ལས་བྱུང་བའི་འབྲས་བུ་ནི་སྒྱུ་འཕྲུལ་དངོས་སྲིད་རིང་་
ལུགས་ལ་ལད་ཟློས་བྱས་པ་ཁོ་ན་མ་ཡིན་ལ། བོད་ཀྱི་སྲོལ་རྒྱུན་རིག་གནས་ཀྱི་
བསྐྱར་མཚོན་རགས་པ་ཞིག་ཀྱང་མ་ཡིན་ནོ། །
གསར་རྙེད་འདི་ནི་ཧྲན་ཞིའི་ཞིང་པས་དོང་ཆུ་བརྐོས་ཏེ་དམག་ རྟའི་་
གཟུགས་ཚོགས་གསར་རྙེད་བྱུང་བ་དང་འདྲ་བར་སྟེས་དབང་གི་ཁྱད་མཚར་མ་
ཡིན་པར་གསར་རྙེད་འདི་ལ་འཚོལ་སྙེག་གི་རིན་ཐང་ངེས་ཅན་ལྡན་པ་རེད།
372



ཨ་སྨྱོན་བཀྲ་ཤིས་དོན་གྲུབ།
བོར་སྟོར་དང་འཚོལ་སྙེག་ནི་ཚེ་སྲོག་གི་འཕར་ཤུགས་ཟུང་ཞིག
སྒྲུང་གཏམ《 གངས་ལྗོངས། རྣམ་ཤེས་ཀྱི་འཇིག་རྟེན》ཞེས་པར་དཔྱད་པ།
ཀླུ་རྒྱལ།
《 གངས་ལྗོངས། རྣམ་ཤེས་ཀྱི་འཇིག་རྟེན》(སྦྲང་ཆར 95ལོའི་དེབ་དང་
བོའི་སྟེང་དུ་བཀོད་ཡོད)ལ་རྗོད་བྱེད་ཚིག་གི་ཆ་ནས་ཆོས་ལུགས་ཀྱི་བྲོ་བ་ངེས་ཅན་
ལྡན་ཞིང་། དོན་དངོས་སུ་སྒྲུང་གཏམ་རང་ངོས་ཀྱང་ཐོག་མཐའ་བར་གསུམ་
སངས་རྒྱས་ཆོས་གཞུང་ལས་གསུང་བའི་སྐྱེ་བ་སྔ་ཕྱི་དང༌། རྣམ་ཤེས་ཡོད་
མེད་ཀྱི་ལྟ་བའི་གཏིང་རིམ་ཞིག་ཏུ་རྒྱུ་བས་ན། ཁྱད་དུ་མཚར་བའི་ཆོས་ལུགས་
ཀྱི་ཚོན་མདོག་མངོན་པར་བཀྲ་བ་རེད། དེ་ཡང་རྩོམ་པ་པོས་སྒྲུང་གཏམ་དེའི་
ནང་དུ་སྒྱུ་འཕྲུལ་དངོས་སྲིད་རིང་ལུགས་ཀྱི་གསར་རྩོམ་ལག་ཐབས་བཀོལ་སྤྱོད་
བྱས་ཡོད་པར་མ་ཟད། དེ་ལ་བརྟེན་ནས་བོད་མི་རིགས་ཀྱི་ཐུན་མོང་མ་ཡིན་
པའི་སྲོལ་རྒྱུན་རིག་གནས་དང་དེང་རབས་དཔལ་ཡོན་གཉིས་ལ་མི་རྣམས་ཀྱི་
འཚོ་བའི་ཁྲོད་དུ་ནང་དོན་གལ་ཆེན་ལྡན་པ་མངོན་པར་མཚོན་འདུག
ཁུ་པའི་སྒྱུ་འཕྲུལ་དངོས་སྲིད་རིང་ལུགས་ཀྱི་རྩོམ་པ་པོ་ཁ་ཕེན་ཐེར་གྱིས་
ཁོའི་ཚབ་བྱེད་བརྩམས་ཆོས《མི་ཡུལ་གྱི་རྒྱལ་པོའི་རྒྱལ་ཁབ》ཅེས་པའི་གླེང་
གཞིའི་ནང་དུ“ཁྱད་མཚར་ལ་ཡིད་མི་ཆེས་ཀྱང་ཁྱད་མཚར་ཞིབ་འབྲི་བྱེད་པ་སྟེ།
ཐོད་རྒལ་དངོས་སྲིད་རིང་ལུགས་ཀྱི་གྲུབ་མཐའ་འཛིན་མཁན་ཚོས་ལོ་མང་པོར་
བརྩོན་ལེན་བྱེད་པ་དང་འདྲ་བར། དེ་ནི་མ་གཞི་ནས་རྩོམ་རིག་གི་མ་ལག་
373



ནགས་ཀློང་ཁུ་བྱུག་འདུ་གནས།
ཅིག་སྟེ། མ་ལག་དེ་འཁོར་ཡུན་རིང་ཚེ་ང་ཚོ་ལ་ཆ་རྒྱུས་ཡོད་པའི་རྨི་སྣང་རྩོམ་
རིག་ག་གེ་མོ་བཟོ་བཅོས་བྱེད་པ་དང་མགོ་རྔ་འཚོལ་བའི་བསྔགས་ཚིག་ཕྲེང་བར་
སྤེལ་བ་དང་འདྲ་བར་མི་ལ་སུན་སྣང་སྟེར་ངེས”ཞེས་གསུངས་ཡོད་དེ། ཁ་
ཕེན་ཐེར་གྱི་སྐད་ཆ་འདི་དག་ནི་སྒྱུ་འཕྲུལ་དངོས་སྲིད་རིང་ལུགས་པའི་གྲུབ་
མཐའ་རང་རྒྱལ་དུ་དར་འགོ་བརྩམས་དུས། རྩོམ་པ་པོ་སྐོར་ཞིག་གིས་ལད་
འབྲི་བྱེད་པའི་སྣང་ཚུལ་དེར་ཧ་ཅང་འཚམས་ཤིང་། ཁོ་ཚོས་རྩོམ་རིག་གི་རྣམ་
པ་དེ་གསར་རྩོམ་གྱི་ཐབས་བཀོད་གལ་ཆེན་
་ཏུ་བཟུང་བས། ཚད་མི་གཅིག་
པའི“འུར་ཟིང་དང་འགུལ་འཁྱོམ”བྱུང་ན་ཡང་། མ་ལག་དེ་འཁོར་ཡུན་རིང་
བས་གཞི་ནས་མི་རྣམས་ལ་སུན་སྣང་སྐྱེས་སུ་བཅུག རྒྱུ་མཚན་ནི་ཁོ་ཚོར
“ཁྱད་མཚར”གྱི་འཚོ་བའི་རྨང་གཞི་མེད་ལ། ཚད་ངེས་ཅན་ཞིག་གི་སྟེང་ནས་
“ ཁྱད་ མཚར” ལ་ ཡིད་ ཆེས་ ཀྱང་ མེད་ པས་ རེད། དེ་ དག་ དང༌ བསྡུར་ ཚེ་
བོད་རིགས་རྩོམ་པ་པོ་ཨ་སྨྱོན་བཀྲ་ཤིས་དོན་གྲུབ་ཀྱི་འཚོ་བའི་རྨང་གཞི་ནི་ཕུན་
སུམ་ཚོགས་པ་སྟེ། ཁོ་རྒྱུན་དུ་འཕྲད་བཞིན་པའི་བོད་ཁུལ་གྱི་འཚོ་བ་ནི“ ལྐོག་
གྱུར” དང“ཁྱད་མཚར”ལྡན་པའི་འཚོ་བ་སྟེ། བོད་མིའི་འཚོ་བའི་ཁྲོད་དུ་
རྣམ་ཤེས་འཕོ་བ་དང་གཞི་བདག་གི་སྒོ་ཁྱི ( ཨ་སྨྱོན་བཀྲ་ཤིས་དོན་གྲུབ་ཀྱི་སྒྲུང་གཏམ་
《སྤྱང་ཀི ལུག་རྫི་དང་ཁོའི་ཆུང་མ》ཞེས་པའི་ནང་དུ་ཞིབ་འབྲི་བྱས་ཡོད་པའི་སྤྱང་ཀི)
ལྟ་བུ་ནི་ཁོ་ཚོའི་འཚོ་བའི་ནང་གི་གསོན་ཉམས་ཐོན་པའི་དངོས་ཡོད་དུ་གྱུར་
འདུག ཚུལ་དེ་ནི་བླ་སྤྲུལ་གང་ཞིག་ཞི་དབྱིངས་སུ་འཐིམས་རྗེས་སུ་ཡང་སྲིད་
བཙལ་བའི་བོད་མིའི་སྲོལ་རྒྱུན་གྱི་ཆོས་ལུགས་ཀྱི་ཆོ་ག་ལས་ཀྱང་རྟོགས་ཐུབ།
ཨ་སི་ཐུ་ལིས་ཡ་སིས་སྒྱུ་འཕྲུལ་དངོས་སྲིད་ཅེས་པར་འགྲེལ་རྒྱག་དུས། “སྒྱུ་
འཕྲུལ་དངོས་སྲིད་ཅེས་པ་ནི་དབྱིན་ཏི་ཨན་པ་ཞིག་གམ་རིགས་རྒྱུད་འདྲེས་མའི་
སྐྱེ་བོ་གང་ཞིག་མཐའ་འཁོབ་ཀྱི་སྡེ་བ་ཞིག་ཏུ་འཚོ་སྡོད་བྱེད་སྐབས། ཁོས་སྤྲིན་
ཕུང་ཞིག་གམ་ཕ་བོང་ཞིག་ཇི་ལྟར་མིའམ་ཡང་ན་མི་ཆེན་པོ་ཞིག་ཏུ་གྱུར་ཚུལ་
374



ཨ་སྨྱོན་བཀྲ་ཤིས་དོན་གྲུབ།
2
སྤྲོས་བརྗོད་བྱེད་ཅིང་། འདི་དག་ཐམས་ཅད་སྡེ་བའི་ནང་གི་མི་རྣམས་ལ་རྒྱུན་
དུ་འབྱུང་བའི་འཕྲུལ་སྣང་ཞིག་ཡིན་པས་ན། སུས་ཐོས་ཀྱང་དགོད་བྲོ་ལ་ཡིད་
ཆེས་བྱེད་དཀའ་མོད། གལ་སྲིད་ཁྱོད་ནི་ཁོ་ཚོའི་གྲས་སུ་སྐྱེས་པ་ནས་ནར་སོན་
པ་ཞིག་ཡིན་ངེས་ཚེ། ཁྱོད་ཀྱིས་ད་གཟོད་གཏམ་རྒྱུད་དེ་དག་ལ་དོན་སྙིང་ཟབ་
མོ་ཞིག་ཡོད་པ་རྟོགས་ཐུབ། ས་དེ་གར་མི་རྣམས་ཀྱིས་ཁོར་ཡུག་གི་དངོས་པོའི་
འཕྲུལ་སྣང་ལས་བྱུང་བའི་བག་ཆགས་དེ་རིམ་གྱིས་དངོས་ཡོད་དུ་བསྒྱུར་ཐུབ་
པར་ངེས། ངོ་མ། དེ་ནི་མིག་གི་མཐོང་བྱ་དང་ལག་པས་རེག་བྱར་གྱུར་པའི་
དངོས་ཡོད་དེ་མ་ཡིན་ན་ཡང༌། དེ་ནི་ཡོད་པའམ་སྣང་བ་ཞིག་ཡིན་པར་མ་
ཟད། དད་པ་ག་གེ་མོ་ལས་བྱུང་བའི་ཐོན་དངོས་ཤིག་ཀྱང་ཡིན”ཨ་སྨྱོན་བཀྲ་
ཤིས་དོན་གྲུབ་ནི་དེ་ལྟ་བུའི་ཆོས་ལུགས་ཀྱི་ཤན་སྟོབས་ཆེ་བའི་ཁོར་ཡུག་ཏུ་ནར་
སོན་པས་ན། ཁོས“སྒྱུ་འཕྲུལ་དངོས་སྲིད་རིང་ལུགས”ཀྱི་གསར་རྩོམ་ལག་
ཐབས་ལ་བརྟེན་ནས་ཁོར་ཡུག་གི་འཚོ་བ་ཞིབ་འབྲི་བྱས་པ་ནི་ཤེས་རབ་ཅན་གྱི་
གདམ་ག་ཞིག་ཡིན་ལ། དུས་མཚུངས་སུ། ལག་ཐབས་འདི་ཡིས་ཀྱང་ཀུན་
ལས་ལྷག་པའི་སྒོ་ནས་བོད་མི་རིགས་ཀྱི་འཚོ་བ་མངོན་པར་མཚོན་ཐུབ་པའི་ཁར།
སྒྱུ་འཕྲུལ་དངོས་སྲིད་རིང་ལུགས་ཀྱི་གྲུབ་མཐའ་འཛིན་མཁན་ཚོས་གསར་་་་
གཏོད་བྱས་པའི་“ཁྱད་མཚར་གྱི་བདེན་པ”ནི་བོད་ཁུལ་གྱི་སྣེ་མང་འཛིང་ཤུགས་
ཆེ་ཞིང་གནས་ཀྱི་སྔ་ཕྱི་འཛོལ་བའི་དཔལ་ཡོན་སྣང་ཚུལ་གྱི་མཚོན་སྟངས་ཁྱད་
པར་བ་དེ་དང་ལྷུ་རྐང་འགྲིག་པ་རེད། ཨ་སྨྱོན་བཀྲ་ཤིས་དོན་གྲུབ་ཀྱིས་ཕྱི་
ཡོང་རིག་གནས་ཀྱི་ཐབས་རྩལ་ལ་ཚོད་ལྟའི་རང་བཞིན་གྱི་ལད་མོ་ཁོ་ན་བྱས་པ་
མ་ཡིན་པར། དེ་ལས་ལྷག་པའི་སྒོ་ནས་རང་ཉིད་ལ་འཕྲད་པའི་དངོས་ཡོད་
དང་སྦྱངས་སྟོབས་ལས་བྱུང་བའི “དྲན་ངོས་ཀྱི་རིག་གནས”དེ་ཇི་བཞིན་རྒྱས་
སྤྲོས་བྱས་འདུག
གནད་དེ་དག་ཤེས་ཚེ༔ གངས་ལྗོངས། རྣམ་ཤེས་ཀྱི་འཇིག་རྟེན 》ཞེས་
375



ནགས་ཀློང་ཁུ་བྱུག་འདུ་གནས།
པའི་སྒྲུང་གཏམ་ནང་དུ་ཞིབ་འབྲི་བྱས་ཡོད་པའི་སྣེ་མང་འཛིང་པ་ཆེ་ཞིང་གནས་
ཀྱི་སྔ་ཕྱི་འཛོལ་བའི་སྣང་ཚུལ་མཐའ་དག་ལ་རང་བཞིན་གྱིས་རྒྱུས་ལོན་བྱེད་ཐུབ།
སྒྲུང་གཏམ་ནང་དུ་ལན་གཉིས་ལ་བྱུང་བའི་ཨ་ཁུ་དགེ་བོ་དང་ཚ་བོ་ནོར་བཟང་
གཉིས་ཀྱི་ཡིད་ཆེས་དཀའ་ཞིང༌། ཡང་དངོས་ཡོད་འཚོ་བའི་ནང་དུ་དོན་ངོ་
མར་སྣང་བའི་ཁ་བརྡ་དེ་དག་ནི“རྣམ་ཤེས་འཕོ་བ”ལས་བྱུང་བའི “སྒྱུ་འཕྲུལ་
དངོས་སྲིད”རེད།
དེར་སྒྲུང་གཏམ་གྱི་མགོ་བསླངས་མ་ཐག་ཁ་བརྡ་དེ་ཞིབ་འབྲི་བྱས་པ་ནི་ཨ་
ཁུ་དགེ་བོའི་ བསམ་བློ་ལ་འགྱུར་ལྡོག་འབྱུང་ངེས་པ་མཚོན་པར་བྱས་འདུག
ཆུང་མ་རི་མོ་ཤི་བ་དེ་ཨ་ཁུ་དགེ་བོར་མཚོན་ན་གསབ་ཐབས་མེད་པའི་བོར་སྟོར་
ཞིག་སྟེ། ཁོས་ཚ་བོ་ནོར་བཟང་ནི་ཆུང་མ་རི་མོའི་རྣམ་ཤེས་ཡིན་པ་ཤེས་
མཚམས་ནས་བཟུང་། སེམས་ཁོང་དུ་རེ་བའི་མེ་ལྕེ་ཡང་བསྐྱར་འབར་ལ།
དད་པའི་སྟོབས་ལས་
བྱུང་བའི་རེ་བ་དེ་ ནི་མི་ཞིག་ལ་མཚོན་ན་ཚེ་སྲོག་གི“ཉི་མ་
ནུབ་རིར་ཡལ”ཁར་མཐོང་བའི་མཁའ་མཐའི་མཚམས་སྤྲིན་དང་དབྱེར་མ་
མཆིས། དེར་བརྟེན། ཨ་ཁུ་དགེ་བོ་ཞེས་པའི་མི་སྣ་དེའི་གཤིས་ཀ་གློ་བུར་དུ་
འགྱུར་བའང་འོས་ཤིང་འཚམ་པ་ཞིག་སྟེ་ ཨ་ཁུ་དགེ་བོས་བུ་མོ་ཚེ་སྒྲོན་གྱི་
གཉེན་དོན་དེ་རང་གི་འདོད་པ་ཁོ་ན་བཞིན་བསྒྲུབས་པར་བརྟེན། ཚེ་སྒྲོན་
དང་ཁོ་གཉིས་ཀྱི་བར་དུ་འདུམ་ཐབས་བྲལ་བའི་འགལ་བ་དེ་བྱུང་ལ། ཡང་
གཅིག་བཤད་ན་ཨ་ཁུ་དགེ་བོས་སྒེར་གཅོད་ཀྱི་སྦྱོར་བ་དེ་བརྩམས་པས། བུ་མོ་
ཚེ་སྒྲོན་ཡང་གསང་སྟབས་ཀྱིས་གནས་ཡུལ་བསྙེགས་པ་དང་། ཆུང་མ་རི་མོ་
ཡང་སྐྱོ་གདུང་གིས་མནར་བཞིན་མ་ཎི་ཁང་ནང་དུ་འགྱེལ་ནས་སླར་ཡང་ལངས་
རྒྱུ་མེད་པར་གྱུར། དེ་ལྟར་སྔོན་ཆད་དགའ་སྐྱིད་གཡང་དུ་ཆགས་པའི་དུད་
ཚང་དེ་གཞི་ནས་ཁ་བྲལ་ཡ་ཐོར་དུ་སོང་། ཚུལ་དེ་ཨ་ཁུ་དགེ་བོར་མཚོན་ན་
ཆེས་ཆེ་བའི་བོར་སྟོར་ཞིག་མིན་པ་ག་ལ་སྲིད། དེ་བས་ཁོས་དགའ་སྐྱིད་ཀྱི་
ར་ མ་་་
376



ཨ་སྨྱོན་བཀྲ་ཤིས་དོན་གྲུབ།
འཚོ་བར་རེ་སྙེག་བྱེད་འདོད་ཀྱི་མོས་པའང་འཇའ་ཚོན་གྱི་གཟུགས་སུ་གྱུར་སོང་།
ཡིན་ན་ཡང་ཡོད་ཚད་ཤོར་ནས་ཚར་ལ་ཉེ་བའི་སྐབས་དེ་དག་ཏུ། ཁོས་གློ་
བུར་དུ་ཆོས་ལུགས་ཀྱི་ཁྱད་འཕགས་མེ་འབར་དེ་མཐོང་བ་རེད། ཚ་བོ་ནོར་
བཟང་གིས་ཨ་ཡེ་རི་མོའི་བེམ་པོའི་སྟེང་དུ་བཀོད་པའི་མཛུབ་ཐེལ་དེ་རང་ལུས་
སུ་མངོན་བཞིན་སྐྱེ་བ་གསར་དུ་བླངས་པ་དེས། ཨ་ཁུ་དགེ་བོ་ལ་གློ་བུར་དུ་
འཚོ་བའི་རིན་ཐང་དེ་ཤེས་སུ་བཅུག་ནས། དེ་སྔོན་བསྟན་པའི་སྒོར་ཞུགས་
ཀྱང་སྟོན་པར་དད་པ་ཡེ་ནས་མེད་པའི“རྗེས་འཇུག་པ”འདིས་རང་གི་བསམ་བློ་
གློ་བུར་དུ་བསྒྱུར་ཐུབ་ པ་བྱུང༌། དེ་བས་ཁོས་རང་ཉིད་དགོན་པ་ན་ཡོད་་་
སྐབས་རྣམ་དག་སེམས་ཀྱིས་མཆོག་གསུམ་ལ་བཀུར་བསྟི་གང་ལེགས་མ་བྱས་
པའི་ཆ་ལ་ཕྱི་འགྱོད་ཚད་མེད་སྐྱེས་ཏེ། གློ་བུར་དུ“སྡེ་བའི་ལོ་ལོན་ཀུན་ལས་མ་
ཎི་ཁང་ལ་སྐོར་བ་རྒྱག་པ་དང་ཕྱག་འཚལ་བའི་གྲས་ཀྱི་གྲངས་ཀ་ཆེས་ཉུང་བ་
ལས་ཆེས་མང་བའི་གྲས་སུ་འཕར” བ་དང་།
“ཉིན་གཅིག་ལ་ཕྱག་སྟོང་དང་
སྐོར་བ་བརྒྱ”ལོངས་སུ་འཇུག་པ་ནི་ཨ་ཁུ་དགེ་བོའི་ཉིན་རེའི་འཚོ་བའི་ནང་ཆད་
ལྷག་འབྱུང་མི་རུང་བའི་ལས་ཀ་ཞིག་ཏུ་གྱུར་ཡོད། དེར་མ་ཟད་ཁོས་རང་ཁྱིམ་
གྱི་ཅ་ལག་ཡོད་ཚད་བཙོངས་པའི་ཁར། བུ་བཀྲ་གོ་ཡང་དགོན་པར་བསྐྱལ་
རྒྱུའི་སེམས་ཐག་བཅད་སོང་། ཐལ་དྲགས་པའི་སྦྱོར་བ་འདི་དག་ནི་ཨ་ཁུ་དགེ་
བོ་རང་ཉིད་ལ་མཚོན་ན་རྣམ་ཤེས་བོར་སྟོར་བྱུང་རྗེས་ཀྱི་འཚོལ་སྙེག་ཐེངས་ཤིག་
ཡིན་ལ། “ཁྱད་མཚར”གྱི“སྒྱུ་འཕྲུལ་དངོས་སྲིད”དེ་ཁོའི་བསམ་སྦྱོར་ཁྲོད་ཀྱི་
མངོན་ཚུལ་ངོ་མ་ཞིག་ཀྱང་རེད་ཅེས་བརྗོད་ཆོག ཡང་སྒྲུང་གཏམ་ཧྲིལ་བོའི་
ཆ་ནས་བལྟས་ན། འདི་ནི་ ཨ་སྨྱོན་བཀྲ་ཤིས་དོན་གྲུབ་ཀྱིས་བསམ་བཞིན་
བཀོད་སྒྲིག་བྱས་པའི་བོར་སྟོར་ཟབ་མོ་ཞིག་ཡིན་པའང་གདོན་མི་ཟ། “ཁྱད་
མཚར”ལྡན་པའི “སྒྱུ་འཕྲུལ་དངོས་སྲིད”ཀྱི་འཚོ་བ་དེ་ཨ་ཁུ་དགེ་བོའི་མི་ཚེའི་
ཁྲོད་དུ་ཚེ་སྲོག་གི་ཕ་རོལ་ན་མཆེད་པའི་མཆོད་ཀོང་ཞིག་ཡིན་ངེས་ལ། ཨ་ཁུ་
377



ནགས་ཀློང་ཁུ་བྱུག་འདུ་གནས།
དགེ་བོ་ལྟ་བུའི་མི་རྣམས་ཀྱི་རྣམ་ཤེས་ཇེ་གསལ་དུ་གཏོང་བའི་མེ་ལོང་ཡང་ཅི་ལ་
མིན། ཡིན་ན་ཡང་འདི་ལྟ་བུའི “སྒྱུ་འཕྲུལ”དང་དངོས་ཡོད་ཀྱི་འཚོ་བའི་
དཔལ་ཡོན་གཉིས་གདོང་ཐུག་བྱུང་ཚེ། བྱེ་མའི་འཆང་བུ་ལྟར་འཐོར་ངེས་པ་
ནི་ཧ་ཅང་གསལ་བ་མ་ཡིན་ནམ།
དེ་ཡང་ཐོག་མར་བུ་མོ་ཚེ་སྒྲོན་གྱིས་བློ་ཐག་རྦད་ཆོད་ཀྱིས་ངོ་རྒོལ་བྱས་
ཤིང༌། དེར་མཐུད་ནས་སློབ་གྲྭ་ཆེན་མོར་ཞུགས་མ་ཐག་ཨ་ཁུ་དགེ་བོས་ཕྱིར་
བླངས་ཏེ་དགོན་པར་བསྐྱལ་པའི་བུ་བཀྲ་གོ་ཡང་ཕ་ཡུལ་དང་ཁ་གྱེས་པའི་དོན་
དག་དེ་བྱུང་ལ། འདི་ཡོད་ཚད་ཀྱིས་ཨ་ཁུ་དགེ་བོ་ཡང་བསྐྱར་བོར་སྟོར་གྱི་
ལམ་དུ་སོང་བ་ཤུགས་སུ་བསྟན་ཡོད། སྒྲུང་གཏམ་གྱི་ཚན་པ་བཞི་བའི་ནང་དུ་
ཨ་ཁུ་དགེ་བོས་མུན་འཐོམས་ཀྱི་ཀློང་དུ་མོ་བར་མོ་འདེབས་སུ་བཅུག་ཚུལ་ཞིབ་
འབྲི་བྱས་པ་ལས། གོམ་གང་མདུན་སྤོས་སྒོས་ཀློག་པ་པོ་རྣམས་ཀྱི་མིག་ལམ་དུ་
བཟློག་ཐབས་བྲལ་བའི་བོར་སྟོར་དེ་ལྷང་ངེས་བཀྲམ་ཡོད་ལ། དེ་བས། ཨ་
ཁུ་དགེ་བོར་ཡང“རེ་ཐག་ཆད་པའི་གདོང་ལ་སྐྱོ་ཉམས་ཤིག་མངོན་པའི”མཇུག་
འབྲས་དེ་མངོན་པ་རེད།
ཨ་ཁུ་དགེ་བོའི་བོར་སྟོར་དང་བར་ཁྱད་ཆེས་ཆེ་བ་ནི་བུ་བཀྲ་གོ་དང་བུ་མོ་
ཚེ་སྒྲོན་བཟའ་མི་རྣམས་ཡིན་ལ། ཁོ་ཚོའི་ལུས་སྟེང་དུ་ང་ཚོས་དེང་རབས་
དཔལ་ཡོན་གྱིས་བོད་ཁུལ་ལ་ཕོག་ཐུག་གཏོང་བཞིན་པ་གསལ་བོར་མཐོང་ཐུབ།
ཚེ་སྒྲོན་གྱིས་རང་ངོས་ཀྱི་གཉེན་དོན་ཐད་རང་གི་ལྟ་ཚུལ་མཁྲེགས་འཛིན་
བྱས་པ་དང་།
དོན་རྐྱེན་དེ་ལ་བརྟེན་ནས་ཕ་དགེ་བོས“ཚེ་
ཙོ་སྒྲོན་ལ་རང་ཁྱིམ་
ཟེར་ནས་ ཡོང་ ས་ དང་ ཨ་ ཕ་ ཟེར་ ནས་ འབོད་ རྒྱུ་ མེད་ ཚུལ” བསྒྲགས་ ཀྱང་།
མོས་བློ་ཐག་རྦད་ཆོད་ཀྱིས་རང་ཉིད་འགྲོ་འདོད་ཀྱི་ལམ་བུ་དེ་གདམ་གསེས་བྱས་
པ་རེད། ཚེ་སྒྲོན་སྒྲུང་གཏམ་ཁྲོད་དུ་ཐོག་མར་འབུད་སྐབས་དོས་སྐྱེལ་རླངས་
འཁོར་ཆུང་ངུ་ཞིག་སྐོར་བཞིན་བུད་ལ། ལུས་ལ“གླང་རྫིའི ”གྱོན་ཆས་ཆ་ཚང་
378



ཨ་སྨྱོན་བཀྲ་ཤིས་དོན་གྲུབ།
གྱོན་ཡོད་པར་མ་ཟད། མགོ་ལ་དབྱར་ཞྭ་ངང་མཆུ་མ་གྱོན་པ་སོགས་ལས།
ཚེ་སྒྲོན་གྱི་ལུས་སྟེང་ན་དེང་རབས་དཔལ་ཡོན་གྱི་རྟགས་མཚན་མངོན་པ་ཧ་ཅང་
གསལ། མོར་ཕ་མེས་ཡང་མེས་རྣམས་དང་ཡེ་ནས་མི་མཐུན་པའི་འཚོ་བའི་
སྤྱོད་སྟངས་ཤིག་ཡོད་པར་མ་ཟད། མོས་དོས་སྐྱེལ་རླངས་འཁོར་ཆུང་ངུ་དེ་
བསྐོར་ནས་ཚོང་ལའང་འགྲོ་ཐུབ་པ་རེད། འདི་ལས་བཅོས་བསྒྱུར་སྒོ་འབྱེད་
བྱས་རྗེས་དེང་རབས་དཔལ་ཡོན་གྱི་འདུ་ཤེས་བོད་ཁུལ་གྱི་གྲུ་ག་རེ་རེར་ཟུག་
ཡོད་པའང་གསལ་བོར་རྟོགས་ཐུབ། ཚེ་སྒྲོན་གྱིས་ཕ་དགེ་བོའི་སྔོན་ཆད་ཀྱི་
ནོར་འཁྲུལ་ལ་རྒྱུས་ལོན་ཆེན་པོ་བྱེད་ཐུབ་པ་དང་། ཡང་ཨ་ཕའི་བསམ་སྦྱོར་
མཐའ་ལམ་ཞིག་ཏུ་འགྲོ་སྐབས་སྤོབས་སེམས་ཆེན་པོས་དེ་དག་ལ་སྔོན་འགོག་
ཡང་བྱེད་ཐུབ་བོ། ། ཚེ་སྒྲོན་ཕྲད་པ་ནི“སྒྱུ་འཕྲུལ་གྱི་དངོས་སྲིད”འཚོ་བ་དང་
དེང་རབས་དཔལ་ཡོན་ཟུང་གི་གདོང་ཐུག་སྟེ། གདོང་ཐུག་དེས་ཁོ་ཚོ་དང་
འདྲ་བའི་མི་རབས་གསར་བའི་འཚོ་བར་ཤུགས་རྐྱེན་ངན་པ་ཐེབས་མི་སྲིད་པའི་
སྐབས་སུ། མོས་རྒྱུས་ལོན་གྱི་རྨང་གཞིའི་སྟེང་དུ་ཡོད་ཚད་དང་ལེན་བྱེད་ཐུབ་
ཅིང་། དཔེར་ན་ཨ་ཁུ་དགེ་བོས“ཉིན་རེར་ཕྱག་སྟོང་གཅིག་འཚལ་བ་དང་།
སྐོར་བ་ཐེངས་བརྒྱ་བྱེད་པའི”གནས་སྐབས་ལྟ་བུ་ཡིན། འོན་ཀྱང་གདོང་ཐུག་
དེ་འཕེལ་ནས་ཚད་ངེས་ཅན་ཞིག་ལ་བསླེབས་ཚེ། དེ་ཡི་ངོ་བོ་གཞན་དུ་གྱུར་
ནས་དེང་རབས་དཔལ་ཡོན་དང་ཆོས་ལུགས་རྨོངས་དད་བར་གྱི་འགལ་བར་
གྱུར་པ་རེད། གལ་སྲིད་ཚེ་སྒྲོན་ཐོག་དང་པོར་ཨ་ ཕ་དགེ་བོ་དང་འགལ་བ་
བྱུང་སྟེ་ཁྱིམ་དང་བྲལ་བ་དེ་རང་ངོས་ཀྱི་གཉེན་དོན་ཆེད་དུ་རེད་ཟེར་ན། ཕ་
བུ་ཚོའི་བར་ལ་འགལ་བ་ཐེངས་གཉིས་པ་བྱུང་དོན་ནི་དེང་རབས་དཔལ་ཡོན་
ལྡན་པའི་འཚོ་བ་དང་རྨོངས་མུན་རྗེས་ལུས་ཀྱི་འཚོ་བ་སྐྱེལ་སྟངས་བར་གྱི་འགལ་
ཟླ་ཞིག་རེད་ཅེས་བརྗོད་ཆོག འགལ་བ་ཐེངས་གཉིས་པ་འབྱུང་བའི་རྒྱུ་རྐྱེན་
དེ་ནུ་བོ་བཀྲ་གོའི་ཆེད་དུ་ཡིན་ལ། དུས་མཚུངས་སུ་མོའི་ལྟེ་ཁྲག་འཕོ་སའི་
379



ནགས་ཀློང་ཁུ་བྱུག་འདུ་གནས།
ཚེ་
ཁྱིམ་ཚང་དེའི་མ་འོངས་པའི་ཆེད་དུའང་ཡིན། མོས་འཚོལ་སྙེག་ཅིག་གི་ཆེད་
དུ་ཧུར་བརྩོན་ལྷོད་མེད་བྱེད་པ་ནི་དུས་རབས་གསར་བའི་བོད་མིའི་བསམ་བློའི་
རྣམ་པ་ཞིག་ཡིན་ལ། དེ་ཡིས་སྔོན་ཐོན་གྱི་བསམ་བློའི་འདུ་ཤེས་ཀྱིས་རྗེས་ལུས་
ཀྱི་འཚོ་བའི་རྣམ་པར་འགྲན་སློང་བྱེད་པ་མཚོན་འདུག ལྷག་པར་སྒྲུང་་་་
གཏམ་གྱི་ཆེས་མཐའ་མའི་ཚན་པ་དེ་ཞིབ་འབྲི་བྱས་པ་ལ་ངོ་ལོག་ཕྱིར་རྒོལ་གྱི་
བསམ་བློ་ངེས་ཅན་ལྡན་ལ།
ཚེ་སྒྲོན་གྱི་སྔོན་ཐོན་བསམ་བློའི་འདུ་ཤེས་དེ་ཚན་
པ་འདིའི་ནང་དུ་འཐུས་ཚང་བའི་སྒོ་ནས་མངོན་པར་བསྟན་འདུག ཚན་པ་
འདིའི་ནང་དུ་ང་ཚོས་ད་དུང་ཚེ་སྒྲོན་གྱིས་ཉི་མ་རེ་རེར་བོད་སྐད་ཀྱི་གསར་
འགྱུར་ལ་ལྟ་བཞིན་པ་དེར་མཉམ་འཇོག་བྱེད་ཐུབ་པར་མ་ཟད། བུ་ཆུང་ནོར་
བཟང་ལའང་དེང་རབས་དཔལ་ཡོན་གྱི་བག་ཆགས་འཇོག་ཅི་ཐུབ་བྱེད་བཞིན་
ཡོད། མོས་བུ་ཆུང་ནོར་བཟང་ལ“ཆུང་དུས་ནས་སློབ་གྲྭར་སོང་ནས་ཡོན་
ཏན་མང་པོ་སྦྱངས་ན། ལྷ་ས་སྨོས་ཅི་ཨ་མེ་རི་ཀ་སོགས་འཛམ་གླིང་གི་རྒྱལ་
ཁབ་མང་པོར་འགྲོ་རྒྱུའང་ལས་སླ་མོ་རེད”ཟེར་བ་ཡིས། ཚེ་སྒྲོན་གྱིས་དེང་
རབས་དཔལ་ཡོན་ལ་གོ་བ་ཟབ་མོ་ཞིག་བླངས་ཡོད་པ་དེ་མངོན་པར་མཚོན་
འདུག དེ་མ་ཟད། མོའི་ཁྱོ་གས་ཚོང་བརྒྱབ་སྟེ་སྒོར་མོ་བཙལ་དོན་ཡང“ང་
ཚོའི་སློབ་ཆུང་དེ་རྒྱ་བསྐྱེད་རྩིས་ཡིན”།
འདི་ཡོད་ཚད་ལས་ང་ཚོར་ཚེ་སྒྲོན་གྱིས་འཚོལ་སྙེག་བྱེད་བཞིན་པ་དེར་
སྔོན་ཐོན་གྱི་བསམ་བློའི་འདུ་ཤེས་ཀྱི་རྨང་གཞི་ཡོད་པ་ར་སྤྲོད་འདུག ཚུལ་དེ་
ལས་ང་ཚོས་ཚེ་སྒྲོན་གྱིས་འཚོལ་སྙེག་བྱེད་བཞིན་པའི་ལམ་བུ་དེ་འོད་ཟེར་སྟོང་
གིས་ཁེངས་འདུག་ཅེས་བརྗོད་ཆོག་ལ། དེ་ནི་དུས་རབས་གསར་བའི་བོད་མི་
ཡོངས་ཀྱིས་རེ་སྙེག་བྱེད་སའང་ཡིན་ངེས།
སྒྲུང་གཏམ་ནང་གི་སྔོན་ཐོན་མི་སྣ་གཞན་ཞིག་ནི་ཨ་ཁུ་དགེ་བོའི་བུ་བཀྲ་
གོ་རེད། ཕྱིའི་རྣམ་པ་དེ་སྒྲུང་གཏམ་ནང་དུ་གསལ་བོར་བྲིས་མེད་ན་ཡང་།
380



ཨ་སྨྱོན་བཀྲ་ཤིས་དོན་གྲུབ།
ང་ཚོས་སྒྲུང་གཏམ་ཧྲིལ་བོ་བཀླགས་ཚར་དུས་བུ་བཀྲ་གོ་ཡང་ཚེ་སྒྲོན་དང་འདྲ་
བར་ངོ་ལོག་བྱེད་པའི་འདུ་ཤེས་ཡོད་པའི་མི་སྣ་ཞིག་ཡིན་པ་རྟོགས་ཐུབ། བཀྲ་
གོ་ནི་སློབ་གྲྭར་སོང་མྱོང་བ་ཞིག་ཡིན་ལ་སློབ་གྲྭ་ཆེན་མོར་ཡང་རྒྱུགས་འཕྲོད་
མྱོང༌། དེ་ལྟ་ན་ཡང་ཁོ་ནི་ཨ་ཕ་དགེ་བོས་བཙན་སྐུལ་འོག་དགོན་པར་འགྲོ་
དགོས་པ་བྱུང་མོད། དེང་རབས་དཔལ་ཡོན་གྱི་འཚོ་བའི་འགུགས་ཤུགས་
དེས་ཁོའི་སེམས་ལ་གཡོ་འཁྱོམ་ཚད་མེད་ཐེབས་པར་བརྟེན། ཨ་ཕ་དགེ་བོས་
གསོག་འཇོག་བྱས་ཡོད་པའི་སྒོར་ སྟོང་ཕྲག་ལྔ་བོ་གསང་ སྟབས་ཀྱིས་ཁྱེར་ཏེ་་
ཕྱོགས་གཞན་དུ་ལྡོམ་པའི་མཇུག་འབྲས་བྱུང༌། ཁོས་དཔེ་ཆ་བཏོན་ཡོད་་་་
པའམ་ཚོང་བརྒྱབ་ཡོད་པ་གང་ཡིན་ཀྱང་། ཁོའི་བསམ་བློའི་འདུ་ཤེས་དེ་ཨ་ཕ་
དགེ་བོ་དང་ཡེ་ནས་མི་མཚུངས་པར་གནམ་ས་ལྟ་བུའི་ཁྱད་པར་ཡོད་པ་དེ་
གསལ་བོར་མཚོན་ཐུབ། འདི་ལྟ་བུའི་ཟུར་ལོགས་ཀྱི་སྣང་བརྙན་ཞིབ་འབྲི་
བྱས་པ་དེས་སྒྲུང་གཏམ་ཧྲིལ་བོའི་ཁྲོད་དུ་ཚེ་སྲོག་འཕར་ཤུགས་ཟུང་དེ་འཚོལ་
སྙེག་བྱེད་པའི་ཆ་ལ་ཤུགས་རྐྱེན་གང་ལེགས་ཐེབས་ཡོད་པ་རེད། དེ་ལས་
ཚོས་རྩོམ་པ་པོའི་ལྟ་བ་གསར་བོར་མཚོན་ཐུབ་སྟེ། ཁོས་བཀྲ་གོ་ལྡོམ་པའི་ཆ
ལ་བརྟེན་ནས་སྒྲུང་གཏམ་གྱི་བར་སྟོང་དང་བཀོད་སྒྲིག་གང་མང་ཞིག་གི་སྒོ་མོ་
ཕྱེ་ཡོད་ལ། དུས་མཚུངས་སུ“འཚོལ་སྙེག”དེར་གོ་སྐོན་བློ་འགུགས་ཀྱི་ནུས་པ་
ལྡན་པའི་འགྲེལ་བ་ཡང་གཅིག་རྙེད་ཡོད་པ་རེད། དེ་ལྟ་བུའི་ཞིབ་འབྲི་ཡིས་
སྒྲུང་གཏམ་ཁྲོད་དུ་ནུས་པ་ངེས་ཅན་ཞིག་ཐོན་ཡོད་ལ། དེ་ནི་སྒྱུ་འཕྲུལ་དངོས་
སྲིད་རིང་ལུགས་ཀྱི་གྲུབ་མཐའ་འཛིན་པའི་རྩོམ་པ་པོ་རྣམས་ཀྱིས་རྒྱུན་སྤྱོད་བྱེད་
བཞིན་པའི་ལག་ཐབས་ཤིག་ཀྱང་རེད།
ད་དུང་སྒྲུང་གཏམ་འདིའི་ནང་དུ་ངེས་པར་དུ་གླེང་འོས་པའི་མི་སྣ་གཞན་
གཉིས་ཡོད་པ་ནི་ཚེ་སྒྲོན་གྱི་ཁྱོ་ག་རབ་རྒྱས་དང་བུ་ཆུང་ནོར་བཟང་གཉིས་ཡིན།
རབ་རྒྱས་ཀྱང་བཀྲ་གོ་དང་འདྲ་བར་སྒྲུང་གཏམ་ཧྲིལ་བོའི་ནང་མངོན་སུམ་དུ་མ་
381



ནགས་ཀློང་ཁུ་བྱུག་འདུ་གནས།
བུད་ཀྱང་། ཚེ་སྒྲོན་གྱི་ངག་སྒྲོས་ལས་ང་ཚོས་ཚེ་སྲོག་གི་ནུས་ཤུགས་རབ་རིབ་
ཅིག་ཚོར་འོངས། ཁོས་སྒོར་མོ་བཙལ་དོན་ནི་ཕ་ཡུལ་གྱི་སློབ་ཆུང་ཇེ་ཆེར་
གཏོང་འདོད་དེ་ཡིན་ལ། ཡང་བུ་ཆུང་ནོར་བཟང་དང་ཁོའི་ན་མཉམ་ཚོར་
སློབ་སྦྱོང་གི་ཁོར་ཡུག་བཟང་བོ་ཞིག་སྐྲུན་འདོད་ཀྱང་ཡིན་པས། འདི་ལས་ང་
ཚོའི་རབ་རྒྱས་ཀྱིས་ཀྱང་འབད་བརྩོན་ལྷོད་མེད་སྒོས་འཚོལ་སྙེག་བྱེད་བཞིན་པ་
རྟོགས་ཐུབ། ལྷག་པར་བུ་ཆུང་ནོར་བཟང་ནི་བོད་ཀྱི་མི་རབས་ཆེས་གསར་
བའི་རྟགས་མཚན་ཡིན་པ་ནི་ཧ་ཅང་གསལ་ཏེ། ཁོ་སྔ་མོ་ནས་སློབ་གྲྭར་འགྲོ་
འདོད་ཀྱི་རེ་བ་དྲག་ཏུ་ཁོལ་བ་ཡིས། བོད་ཁུལ་གྱི་མི་རབས་གསར་བ་ནི་གོམ་
གང་མདུན་སྤོས་སྒོས་རིག་གནས་པ་དང་ཚན་རིག་པའི་གླིང་དུ་ཉེ་བ་བསྟན་
འདུག་ལ། བོད་ཁུལ་གྱི་མ་འོངས་པའི་མདུན་ལྗོངས་ཡང་འོད་ཟེར་སྟོང་གིས་
ཁེངས་པའི་ཆ་དེ་གསལ་བོར་བསྟན་ནོ། ། དེ་བས་ཁོ་བོས་ཨ་སྨྱོན་བཀྲ་ཤིས་
དོན་གྲུབ་ཀྱི་སྣེ་སྟོན་འདི་ལེགས་གྲུབ་བྱུང་འདུག་ཅེས་མགྲིན་པ་གཟེངས་སུ་་
བཏེགས་ནས་སྨྲ་བར་སྤོབས།
བོར་ སྟོར་ དུ་ འགྲོ་ དགོས་ པ་ ཡོད་ ཚད་ འབོར་ དུ་ འཇུག་ དགོས་ ལ།
འཚོལ་སྙེག་བྱེད་འོས་པའི་ཆ་རྣམས་ངེས་པར་དུ་ཧུར་བརྩོན་ཆེན་པོས་འཚོལ་
སྙེག་བྱ་བར་རིགས། ཚེ་སྲོག་ནི་བོར་སྟོར་དང་འཚོལ་སྙེག་ཟུང་གི་བར་ན་རྟག་
ཏུ་རྒྱུ་སྟེ། ཁྲིན་ཞིང་མིན་གྱིས་ཁོའི《 མཐའ་མེད་པའི་འགྲན་སློང》ཞེས་པའི་
དཔེ་དེབ་ནང་དུ“ཡིད་འགུགས་ནུས་པ་ཆེས་ཆེར་ལྡན་པའི་གསར་རྩོམ་ཡོད་
ཚད་ཀྱི་སྒུལ་ཤུགས་གཙོ་བོ་ནི། རང་མི་རིགས་ཀྱི་ལོ་རྒྱུས་སམ་དངོས་ཡོད་ཁྲོད་
དུ་ཡིད་སེམས་སྒུལ་བར་བྱེད་པའི་དངོས་དོན་འཚོལ་བའི་སྟེང་ན་ཡོད་ཅིང་།
དངོས་དོན་འདི་དག་གིས་རྒྱུན་དུ་གསར་རྩོམ་སྣང་འཆར་གྱི་ཉམས་མྱོང་གྲུབ་
པར་མ་ཟད། ནང་གི་ཆ་ལའང་ཤེས་མེད་ཚོར་མེད་ངང་རམ་འདེགས་ཀྱི་ནུས་
པ་འདོན་བཞིན་ཡོད”ཅེས་གསུངས་པ་ལྟར། ཨ་སྨྱོན་བཀྲ་ཤིས་དོན་གྲུབ་ཀྱི་
8
382



ཨ་སྨྱོན་བཀྲ་ཤིས་དོན་གྲུབ།
གསར་རྩོམ་ཡང་རང་མི་རིགས་ཀྱི་དངོས་ཡོད་འཚོ་བར་རྐང་ཟུག་ཡོད་པར་མ་
ཟད། དེ་ཡིས་རང་མི་རིགས་ཀྱི་དངོས་ཡོད་འཚོ་བའི་ཁྲོད་དུ་དངོས་དོན་ཡང་
རྙེད་ཡོད་དེ། གོང་གསལ་གྱི་དཔྱད་བརྗོད་ལས་ང་ཚོས་ན་གཞོན་རྩོམ་པ་པོ་
འདིའི་གསར་རྩོམ་ནི་ཕྱི་ཡོང་རིག་གནས་ལ་ལད་མོ་ཁོ་ན་བྱས་པ་ཙམ་མིན་པ་
སལ་བོར་རྟོགས་ནུས་ལ། དེ་ལས་ལྡོག་སྟེ་ཁོ་རང་ཉིད་འཕྲད་པའི་དངོས་
ཡོད་ དང་དེ་ལ་གཏོགས་པའི “དྲན་ངོས་ཀྱི་རིག་གནས” ལ་ གཏིང་ཟབ་པའི་
བསམ་གཞིགས་མཛད་ཡོད་པ་རེད།
སྒྲུང་གཏམ་འདིར་མཚོན་ན་ཡང་ཞན་པའི་ཆ་ངེས་ཅན་ཞིག་ལྡན་པ་ནི་
སྨོས་མ་དགོས་ཏེ། དཔེར་ན་ཨ་ཁུ་དགེ་བོའི་བསམ་བློའི་འགྱུར་ལྡོག་ཞིབ་འབྲི་
བྱས་པའི་ཐད་ལངས་ཕྱོགས་མི་གསལ་བའི་ཆ་འདུག་སྟེ། ཚད་ངེས་ཅན་ཞིག་
གི་སྟེང་ནས་ཆོས་ལུགས་རྨོངས་དད་དྲིལ་སྒྲོག་བྱེད་པ་ལྟ་བུར་སྣང་བས། ཀློག་
པ་པོར་མཚོན་ན་རྩོམ་མཁན་གྱིས་མཚོན་འདོད་ཡོད་པའི་ནང་དོན་ངོ་མ་དེ་མྱུར་
དུ་ཤེས་དཀའ་བ་ལྟར་གྱུར་ཡོད་པ་རེད།
རྩོམ་པ་པོའི་ཐོད་རྒལ་
དང་གསར་གཏོད་ཀྱི་གནད་དོན་ཐད་ད་དུང་ཤུགས་སྣོན་བྱེད་དགོས་ལ། རེ་
བ་ནི་ཨ་སྨྱོན་བཀྲ་ཤིས་དོན་གྲུབ་ཀྱིས་ཕྱིས་ཀྱི་གསར་རྩོམ་ཁྲོད་མུ་མཐུད་དུ་
གསར་གཏོད་གང་ལེགས་གནང་ སྟེ་ རང་མི་རིགས་ཀྱི་ཁྱད་ཆོས་དང༌
འཚམས་པའི་གསར་རྩོམ་བྱེད་ཐབས་ལེགས་ཤོས་ཤིག་རྙེད་པ་བརྒྱུད། བོད་
ཀྱི་རྩོམ་རིག་གི་ཁྱབ་ཁོངས་སུ་རང་ཉིད་ལ་དབང་བའི་ས་ཁོངས་ངེས་ཅན་ཞིག་
འཛིན་རྒྱུ་དེ་ཡིན་ནོ། །
གཞན་ཡང་
383



ནགས་ཀློང་ཁུ་བྱུག་འདུ་གནས།
《སྟོན་གྱི་རང་སྒྲ》ནས་བཀྲ་ཤིས་དོན་གྲུབ་གླེང་བ།
རྨོག་དོན་གྲུབ་ཚེ་རིང་།
སློབ་ཆེན་དུ་མཉམ་དུ་སྡོད་སྐབས་ནས། ང་ལ་ཁོང་ནི་གཤིས་རྒྱུད་དྲང་
ཞིང་གཞན་སེམས་ཆེ་བ། གྲོགས་པོའི་བར་བརྩེ་འདང་དང་གཉེན་ཉེ་ལ་ཤ་
ཞེན། མི་རིགས་ལ་དུང་ཞེན་ཆེ་བའི་མི་ཞིག་ཡིན་པའི་ཚོར་སྣང་བཅོས་མིན་དུ་
བྱིན་མྱོང་།
སྐབས་དེར་སྤྱི་ཚོགས་ཀྱི་འདུ་ཤེས་དང་ཁོར་ཡུག་སོགས་ཀྱི་དབང་གིས་ང་
ཚོ་ཕལ་ཆེར་དུས་མཉམ་དུ་རྩོམ་རིག་གི་ལམ་བུར་ཞུགས། ང་ཚོའི་དགའ་སྐྱོ་ང་
ཚོའི་དུང་ཞེན། ང་ཚོའི་ཕུགས་རེ་དང་སེམས་སྒྲ་ཡོད་ཚད་སྨྱུག་ཁ་ལ་བཅོལ།
ཁོ་རང་ལ་རྨང་གཞི་བརྟན་པོ་ཞིག་ཡོད་པས། སྲོལ་རྒྱུན་རིག་གནས་སྤྱི་
དང་ལྷག་པར་དུ་སྲོལ་རྒྱུན་སྙན་ངག་ལ་གཞན་དང་མི་འདྲ་བའི་ཡིད་ཚོར་ཡོད་
པས་རྩོམ་རིག་གི་ལམ་ལ་ཞུགས་མ ནས་ཁོ་རང་གིས་གོམ་སྟེགས་ཅུང་མཐོན་
པོ་ཞིག་ཟིན་ཡོད་ཅིང༌། ཁོ་རང་གིས་སྦྱོར་བ་བདེ་ཞིང་ཡིད་འགྱུར་གྱིས་ཕྱུག་
པའི་སྙན་ངག་ལེགས་པོ་ཞིག་འབྲི་བ་སུས་ཀྱང་ཁས་ལེན། ཡིན་ནའང་ཁོ་རང་
དེ་ཙམ་གྱིས་མ་ཚིམ་པར། རྩོམ་རིག་གི་ཐབས་ལམ་དང་བསམ་བློ་གཞན་དག་
ལའང་དུས་དེ་ནས་རྒྱུས་ལོན་ཞིབ་འཇུག་བྱ་འགོ་ཚུགས་ཤིང༌། མི་རིང་བར
《 གཡུལ་བཅག་པའི་གཏམ་རྒྱུད》སོགས་སྒྲུང་གཏམ་གསར་བ་མང་པོ་ཞིག་སྔ
རྗེས་སུ་དུས་དེབ་སྟེང་བཀོད་པས་ཁོ་རང་གི་བརྩོན་སེམས་དང་ཡིད་ཆེས་སྔར་
པ་ཐག་ན
》
384



ཨ་སྨྱོན་བཀྲ་ཤིས་དོན་གྲུབ།
བས་ཆེ་ཆེར་བརྟས།
ཁོ་རང་གིས་ཧུར་བརྩོན་གྱིས་གསར་རྩོམ་བྱ་བའི་ཞོར་ནས་བོད་ཀྱི་དེང་
རབས་རྩོམ་རིག་གི་འཕེལ་རྒྱས་ལའང་རྟོག་དཔྱོད་དང་དོ་ཁུར་ཞིབ་མོ་གནང་
བཞིན་ཡོད་པ་སྟེ་བྱ་བ་ཆུང་ངུ་ཞིག་གིས་ང་ལ་གནས་ཚུལ་འདི་གསལ་བཤད་
བྱས་ཡོང་།
“《སྦྲུལ་ངན་ཐབས་ཀྱིས་བཏུལ་བ》འདི་ཁྱེད་ཚོས་ཨེ་མཐོང་ངམ། འདི་ལ་
དོན་སྙིང་ཆེན་པོ་ཞིག་འདུག”ཟེར་བཞིན་པའི་སྐབས་དེར་ལག་སོན་བྱུང་དཀའ་
བའི《 བོད་ཀྱི་རྩོམ་རིག་སྒྱུ་རྩལ》ཞིག་ང་ཚོར་བསྟན་བྱུང་།
ཁོའི་སྐད་ཆ་འདི་དུས་ཡུན་ཇི་ལྟར་རིང་དུ་སོང་ན་ངས་དེ་ལྟར་བརྗེད་པར་
དཀའ། སྐབས་དེར་ངའི་བསམ་ཚོད་ལ“དོན་སྙིང”ཞེས་པ་ནི་བརྩམས་ཆོས་
དེ་རི་མོ་དང་ཡི་གེ་སྦྲགས་མ་ཡིན་པས་སམ་ཡང་ན་འཚོལ་སྙེག་གསར་བ་ཞིག་ཏུ་
འདོད་པ་དེ་རང་རེད་བསམ་ཞིང་། རྗེས་སུ་བྱ་བའི་དགོས་མཁོ་བཞིན་བོད་ཀྱི་
རྩོམ་རིག་ལོ་རྒྱུས་སྐོར་ལ་ཞིབ་འཇུག་ཏོག་ཙམ་བྱས་རྗེས“དོན་སྙིང”ཞེས་པ་ནི་
《བྱ་སྤྲེལ་གཏམ་རྒྱུད》དང《ཇ་ཆང་ལྷ་ ན་བཅོས》སོགས་བོད་ཀྱི་སྲོལ་
རྒྱུན་བསྡུས་བརྗོད་སྒྲུང་གཏམ་གྱི་རྩོམ་སྟངས་དེ་རྒྱུན་འཛིན་དར་སྤེལ་བྱས་སོང་
ཟེར་བ་རེད་སྙམ་ཞིང་། ད་རེས་ཁོང་གི《 སྟོན་གྱི་རང་སྒྲ》དང་མཇལ་རྗེས།
དོན་སྙིང”ཞེས་པ་ནི་གོང་གསལ་གནད་དོན་དེ་རིགས་ཀྱི་ཐད་ནས་ཡིན་པའི་
མི་ཚད། གཙོ་ཆེ་བ་ནི་དེ་དུས་ནས་ཁོང་རང་གིས་བོད་ཀྱི་སྤྱི་ཚོགས་གནས་
བབ་ དང་ གནད་ དོན་ མང་ པོ་ ཞིག་ ལ་ བསམ་ གཞིགས་ བྱ་ བཞིན་ ཡོད་ པས།
བརྗོད་སྙིང་གི་ངོས་ཐད་ནས་མཐོང་བའི་རིན་ཐང་དེ་ལ་ཟེར་བ་ཡིན་པའི་སྒྲོ་
འདོགས་ཆོད་པ་ཡིན།
སྤྱི་ཚོགས་ཀྱི་གནད་དོན་སྣ་ཚོགས་ལ་ཚོར་བ་རྣོན་པའི་ཞིབ་འཇུག་རྒྱུས་
ལོན་བྱས་མེད་ཚེ་རྩོམ་པ་པོ་ལེགས་པོ་ཞིག་འབྱུང་དཀའ་བ་ཤིན་ཏུ་བདེན། མི་
མོའི་བསྟན་
385



ནགས་ཀློང་ཁུ་བྱུག་འདུ་གནས།
རིགས་ལ་དུང་ཞེན་དང་ལ་རྒྱ་མེད་ པ་ཞིག་ཡིན་ཚེ་ སྙན་ངག་མཁན་པོ་ཟེར་་
བའང་རྫུན་དུ་འཁུམས། བཀྲ་ཤིས་དོན་གྲུབ་ལགས་ཀྱི་བརྩམས་ཆོས་ཀྱི་ཟབ་
ཚད་དང་བསམ་བློའི་ངོས་ཐད་ནས་བལྟས་ན། ཁོང་གིས་བོད་ཀྱི་སྤྱི་ཚོགས་ཀྱི་
ངོས་སོ་སོའི་གནད་དོན་ལ་རྒྱུས་ལོན་ཞིབ་འཇུག་བྱས་པ་ཞིབ་ཅིང་གནད་དུ་
ཐིངས་ཤིང༌། ཕྱོགས་གཞན་ཞིག་ནས་གནད་དོན་དེ་རིགས་རྩོམ་རིག་གི་སྣང་
བརྙན་དང་བྱུང་རིམ་ལ་བརྟེན་ནས་མངོན་མཚོན་བྱ་དུས། བྱུང་རིམ་དང་
སྣང་བརྙན་དེ་རིགས་ཀྱི་སྟེང་ན་ཕུགས་བསམ་རང་བཞིན་གྱི་འོད་སྣང་ཞིག་གིས་
ཁྱབ་ཡོད་པ་ཡིན།
འོད་སྣང་འདི་ནི་རྩོམ་པ་པོ་དང་སྙན་ངག་པ་ཞིག་གིས་མི་རིགས་དང་མ་
འོངས་པར་བཅངས་པའི་ཕུགས་རེ་ཡིན་ལ། རང་སེམས་ཀྱི་ཁ་དོག་ངོ་མའང་
ཡིན་པས་དེས་སྣང་བརྙན་གྱི་གསོན་ཉམས་དང་འཚོལ་བའི་བདེན་པ་མི་འཆོར་
ཞིང་། མི་དམངས་ཀྱི་རེ་སྙེག་དང་ཀློག་མཁན་གྱི་ཡིད་ཆེས་ཀྱང་མི་ཉམས་ཕྱིར།
འདི་ལ་རང་སྟེང་གི “དུས་རབས་ཀྱི་དགོས་མཁོ་རང་བཞིན”གྱི་དོན་སྙིང་གལ་
ཆེན་ཞིག་ཡོད་པར་འདོད། ལོ་རྒྱུས་དང་དུས་ཚོད་ཀྱིས་ཡུན་གྱིས་ངའི་ལྟ་བ་
འདིར་བདེན་དབང་བྱ་ངེས་ཡིན་ཞེས་ཀྱང་བཤད་སྤོབས།
ཡུན་རིང་གི་བསམ་གཞིགས་ཀྱི་རྗེས་སུ་ཁོང་གི་བསམ་བློ་ཇེ་ལྕིར་སོང་ལ།
ཡུན་རིང་གི་འཚོལ་སྙེག་བརྒྱུད་དེ་ཁོ་རང་གི་རྩོམ་རྩལ་ཀྱང་ཇེ་ལེགས་ཇེ་འཐུས་
སུ་ སོང་། འདི་ལྟར་བསམ་བློ་བཏང་ཚེ《 སྟོན་གྱི་རང་སྒྲ》ནི་བཀྲ་ཤིས་དོན་
གྲུབ་ཀྱི་ཕྱོགས་བསྡོམས་ཤིག་ཡིན་ལ། ཁོ་རང་གི་ཁ་སང་ཡང་ཡིན། །
འོ
386



تعد



ནགས་ཀློང་ཁུ་བྱུག་འདུ་གནས།
ཁེར་སྐྱེས།
ངོ་སྤྲོད་མདོར་བསྡུས།
ཁེར་ སྐྱེས་ ལགས་ ནི། 1976ལོར་ མང་ རྫོང༌ བྱ་ གཞུང༌ དུ་ སྐྱེས།
1981ནས་ བཟུང་ རང་ སྡེ་ བའི་ སློབ་ ཆུང༌ དང༌ རྫོང་ མི་ རིགས་ སློབ་ འབྲིང༌།
མཚོ་ལྷོ་མི་རིགས་དགེ་ཐོན་སློབ་གྲྭ། མཚོ་སྔོན་མི་རིགས་དགེ་འོས་ཆེད་སྦྱོང་
མཐོ་རིམ་སློབ་གྲྭ་སོགས་སུ་ཞུགས། ད་ལྟ་མང་རྫོང་མགོ་མང་ ཤང་དུ་སློབ་
གསོའི་ལས་གཉེར།
388



ཁེར་སྐྱེས།
ནར་སོན་པའི་གོ་རིམ།
རང་ལ་བྲིས་པའི་ལོ་རྒྱུས།
ཚེ་མགོན།
མི་ལོ་ཉེར་བཞིའི་རྗེས་ནས། ཁྱེད་ཀྱིས་ཨ་མའི་ནུ་ཞོ་མངར་མོ་དང༌
དྭངས་གཙང་གི་ཁྲུས་དེ་དྲན་བྱུང་ངམ། སྐབས་དེའི་དྭངས་གཙང་དང་རྣམ་
དག་ཞེ་དྲང་ནི་ཁྱེད་ཀྱི་མི་ཚེ་འདིའི་གཟི་བརྗིད་དང་གླེང་བྱ་ཡིན་ལ། དེ་ནི་
ཁྱེད་ཀྱིས་འཇིག་རྟེན་འདིར་བསྟན་པའི་ཆེས་ཐོག་མའི་ངོ་གདོང་ཡིན།
དུས་དེ་ནས་བཟུང་། འཇིག་རྟེན་འདིའི་དཀར་ངོགས་ཁྱེད་ཀྱིས་ཐོག་
མར་ངོས་ཟིན་དང་དང་ལེན་བྱས་ལ། དེ་དང་མཉམ་དུ་མི་དགེ་བའི་ལས་
གྲངས་མེད་ཅིག་ཁྱེད་ཀྱི་ཟུངས་ཁྲག་གི་བཞུར་རྒྱུན་ཁྲོད་འདྲེས་འགོ་བརྩམས།
རྐྱེན་དེའི་དབང་གིས། ཁྱེད་ཀྱིས་རང་ཉིད་ལ་བྱི་དོར་དང་གཤག་་་་
བཅོས་རྒྱུན་དུ་བྱས་ལ་རང་ཉིད་ཀྱི་མང་པོ་ཞིག་ལྡན་ལྗིན་གྱི་ཁྲོད་དུ་གབ་པ་
རྟོགས་ཤིང་། རང་ཉིད་ནི་མཛུབ་ཀེར་གྱི་རྩེ་ན་ང་ རྒྱལ་ གྱིས་ འགྲེངས་པའི་
“ཉེས་ཅན”ཞིག་ཏུའང་རྟོགས་མྱོང་།
དུས་འདི་ལའང་། ཁྱེད་ཀྱི་བྱིས་བློའི་རྨི་ལམ་དེ་ད་དུང་ཁྱེད་ཀྱི་གཉིད་དུ་
འཁོར་བཞིན་ཡོད་ལ། རང་ཉིད་ཀྱི་ཁེར་རྐྱང་དང་གདུང་བ། འཚོལ་སྙེག་
གི་ལྗོན་པ་དེའང་ཁེར་སྐྱེས་ཡིན་པར་སྙམ། འདི་ནི་རང་ཉིད་ཀྱི་ཆེས་ཐོག་མའི་
ངོ་གདོང་དེར་བལྟས་པའི་མདུན་ཕྱོགས་ཀྱི་མཛེས་ལྗོངས་ཡིན་ཞིང་། རང་
དང་ཆེས་ཉེས་ལ་རིང་བའི་རང་ཉིད་ཡིན་པར་འདོད།
389



ནགས་ཀློང་ཁུ་བྱུག་འདུ་གནས།
མི་ལོ་ཉེར་བཞིའི་རིང་ལ། སློབ་གྲྭ་ཆུང་འབྲིང་ཆེ་གསུམ་འགྲིམས་ཤིང་
དགེ་རྒན་ཡང་རབ་འབྲིང་དམན་གསུམ་གང་མང་ལ་འཕྲད་མྱོང་མོད། རང་
ཉིད་ལ་ཁྱད་དུ་འཕགས་པའི“ཡོན་ཏན”ཞིག་སུས་ཀྱང་བྱིན་མ་མྱོང་ལ། སློབ་
གྲོགས་ཚོ་དང་མཉམ་དུ་རྒྱུགས་ཆེ་ཆུང་གྲངས་མེད་ཅིག་ལ་ཞུགས་ཀྱང་ནང་་
སེམས་ཀྱི“ཡོན་ཏན”དེར་སྐར་མ་ཏིལ་ཙམ་ཐོབ་མ་མྱོང་། ལོ་ངོ་ལྔའི་རིང་ལ་
རང་ཉིད་ཀྱང་འབྲོག་སྡེ་ཞིག་གི་བྱིས་རྫིའི་ཚུལ་དུ་ཆས་ནས་བྱིས་པ་གང་མང་ལ་
ནང་སེམས་ཀྱི “ཡོན་ཏན”མཐོ་རུ་བསྐྱེད་པའི་ཐབས་གང་མང་ཞིག་བཙལ་ཀྱང་།
ལམ་ལུགས་དང་ཁོར་ཡུག་གིས་ངའི་ས་བོན་ཡོད་ཚད་ཐལ་རྡུལ་དུ་བསྲེགས།
ཅི་ཡང་མ་ཐོབ་པའི་ཁོ་བོས་ཅི་ཡང་བརྗོད་འདོད་ཀྱང་བརྗོད་མ་ཐུབ་པ་ནི་
སྐྱི་གཡའ་བའི་ལས་སྐལ་དུ་བསམ་ཞོར། “སྣག་ཚ་བཞིན་ཤོག་ངོས་སུ་ཤིག་
ཤིག་འདར”ཞིང་དེ་ནི་ཁོ་བོའི་དང་དུ་བླངས་པའི་བདེ་སྐྱིད་ཀྱང་ཡིན་ པར་་
འདོད།
ཁྱེད་ཀྱི་ལུས་སྟེང་དུ་སོ་ནམ་པའི་ ས་རློན་གྱི་དྲི་མ་ད་དུང་དག་མེད་ལ།
ཉིན་སུམ་བརྒྱར་སྨན་ཁང་དུ་མཐོང་བའི་ཚེ་སྲོག་གི་འཕག་འཚག ལོ་བཅུ་
གསུམ་རིང་ལ་ནད་ཀྱིས་མནར་བའི་ངོ་གདོང་། ད་དུང་བུ་མོ་འགའ་དང་
འགྲོགས་པའི་བརྩེ་དུང་གི་རྒྱལ་ཕམ་འགའ། ཕ་ཡུལ་གྱི་རི་ཆུ་དང་གཉེན་ཉེ།
ཚོ་དཔོན་དང་གསང་ལམ་དག་གི་གྲིབ་གཟུགས་སོགས་ཁྱེད་ཀྱི་བླ་སྲོག་ཁྲོད་རྟག་
བརྟན་གྱིས་འཚོ་སྲིད།
390



ཁེར་སྐྱེས།
《ཉིན་འདི་ཚོར》ཚེ་མགོན་དང་གླེང་མོལ་བྱེད་པ།
མཚོ་སྐྱེས།
ཀ རབ་རྟོག་ཐུན་མོང་མ་ཡིན་པ་དེས་ཁྱེད་ཀྱི་མིག་ཟུང་ཇི་ལྟར་ཕྱེ་བ་
རྟོགས་ཐུབ་མོད། སྐར་ཕྲན་ཚོས་ ཅི་ཞིག་མཚོན་ཡོད། ཞོགས་པ། སྔ་
རབས་ཀྱི་མཁས་པ།
འདས་པའི་ལོ་རྒྱུས།
ཁ། ཁེར་རྐྱང་གི་སྐར་ཕྲན་ཞིག སུས་ཀྱང་སྣང་དོགས་བྱེད་མི་སྲིད་
པའི་ སྐར་ཕྲན་ཞིག ཞོགས་པ་དེར་་ ང་ རང་ ང་ ཁའི་མར་རྡོག་བཞིན་བཞུ་
བཞིན་ཡོད་ནའང་། སྐྱ་རེངས་དང་བྱིས་པ་ཚོའི་མིག་ཟུང་ཡང་སྐབས་དེ་ནས་
འབྱེད་འགོ་བརྩམས་པ་ཡིན།
ཞོགས་པ་ནི་ཕུགས་རེའི་དུས་ཚོད་ཅིག་ཡིན་ཡང་། མཐོ་སྒང་གི་ཡུལ་གྲུ་
ཞིག་ནས་ཞོགས་པའི་དུས་ནས་རྒས་པའི་ འགོ་ བརྩམས་ཤིང་། འཚོ་བའི་
དཀའ་སྡུག་དང་ལྷ་ཀླུའི་དབང་སྒྱུར། དད་པའི་སྲ་མཁྲེགས་དང་ཞོགས་དུད་
ཀྱི་ལྷད་རྐྱེན་སོགས་རིམ་གྱིས་འཕེལ།
ཀ ཚ་སྨུག་དང་ནགས་ཚལ་གྱི་དཀྱིལ་མཚམས་སུ་འགྲེང་བའི་འབྱོར་
ལྡན་པ། ཁྱེད་ཀྱིས་ཅི་ཞིག་མཐོང་ཞིང་ཅི་ཞིག་འབྲི་འགོ་བརྩམས།
བར་སྐབས་ཤིག་ལ་མཐོ་སྒང་གི་ཡུལ་གྲུ་དེར་ཚ་སྨུག་འཐིབ་ཤིང་
དེས་ཚེ་སྲོག་གི་ནགས་ཚལ་སྐེམ་རྩིས་བྱེད་མོད། ནགས་ཚལ་གྱི་ཞབས་ནས་ལོ་
རྒྱུས་ཀྱི་བཞིན་རས་མཐོང་བའི་བསམ་བློའི་འབྱོར་ལྡན་པ་དེས། ལྷག་བསམ་
391



ཀ
ནགས་ཀློང་ཁུ་བྱུག་འདུ་གནས།
གྱི་རི་མོ་སྣ་ཚོགས་ཧུར་བརྩོན་གྱིས་བྲིས་ན་བསམ།
ཀ ཁྱེད་ ལ་ ཅི་ ཞིག་ ཕྱོགས་ ཡོད། འཁྱག་ གདོང། སྒྲིབ་ དུད།
ཧམ་སེམས། ཚུལ་འཆོས། དབུལ་ ཕོངས། ཁ་ལུད། གནག་ སེམས།
གཡོ་ཟོལ། ཡང་ན་མིའི་རིགས་ཀྱི་བློ་གྲོས་ཀྱི་ཉམ་ཆུང་ངོ་བོ།
ཁ ངས་ཕྱི་གསལ་ནང་གསལ་གྱི་འཇིག་རྟེན་འདིར་ལོབ་རྩིས་བྱས་ལ།
རང་ཉིད་ཀྱང་ཀུ་ཤུ་དམར་བོ་ཞིག་ཡིན་ན་སྙམ། སྐབས་ཤིག་ལ་ང་རང་གཞུང་
བཟང་ཉམ་ཐག་གི་ཀེང་རུས་གྲངས་མེད་ཅིག་དང་མཉམ་དུ་མང་པོ་ཞིག་གི་
དཀྱིལ་ལ་ལྷུང་། དེ་ནི་ཉིན་མཚན་གཉིས་ཀྱི་བར་མཚམས་ནས་གཉིད་ལས་
སད་མ་ཐུབ་པར་རྨི་ལམ་དང་དངངས་སྐྲག་བསྐྱེད་པ་ཞིག་རྨིས་པ་དང་མཚུངས།
ང་ཚོས་ཧུར་བརྩོན་མང་པོ་ཞིག་བྱས་ནའང༌། དེ་དག་གི་མཇུག་འབྲས་ཇི་ལྟ་
བུ་ ཞིག་ རེད། ང་ ཚོས་ མེ་ ཏོག་ དང་ མཉམ་ དུ་ རྣག་ ཁྲག་ ཀྱང་ མཐོང་ ལ།
དགའ་སྣང་གི་རྗེས་སུ་ཡི་ཆད་ཀྱང་མཇལ་ཐུབ། བསླུ་བྲིད་མང་པོ་ཞིག་གི་རྗེས་
སུ། ང་ཚོ་ལམ་གང་ཞིག་ལ་བསྐྱོད་ན་ད་གཟོད་དྲག་ཅིང་བརྟན་པའི་བདེན་པ་
དང་བདེ་བ་ཞིག་རྙེད་ཐུབ། ངས་ད་དུང་ཡུན་རིང་ཞིག་ལ་ཡང་ན་གཏན་ནས་
བཤད་དཀའ།
ཀ པོ་ཇི་ལེར་དང་ཁྱེད་གཉིས་ཁོ་ནས་ད་གཟོད་འཇིག་རྟེན་གྱི་ནག་
ཕྱོགས་མཐོང་ཐུབ། ཁོས་གྲོང་ཁྱེར་ཞིག་ནས་དུས་རབས་ཤིག་གི་ཉམས་རྒུད་
མཐོང་ཟེར་ཡང་། ཁྱེད་ཀྱིས་ཞིང་གྲོང་གི་མཁའ་དབྱིངས་སུ་དྭངས་མཐའ་
མེད་པའི་ས་རྡུལ་དེ་ལས་མི་རབས་ཤིག་གི་སྐྱེས་འཇིག་མཐོང་ངམ།
ཁ། ངས་མི་རབས་ཤིག་ལ་དོ་སྣང་ཆེར་བྱས་མ་མྱོང་། ངས་ངའི་
མཐོང་ལམ་གྱི་ཐལ་རྡུལ་རྣམས་ཇི་བཞིན་བྲིས། སྐབས་དེར་ངའི་ཡིད་ལ་པོ་
ཇིག་ལེར་གྱི་སྐད་ཆ་དེ་དྲན་ལ་ང་ཚོ་དེ་འདྲ་ཞིག་ཏུ་འགྱུར་བཞིན་པའི་ཚོར་སྣང་
དྲག་པོ་ཞིག་སྐྱེས། ད་དུང་བཤད་འདོད་པ་ཤིན་ཏུ་མང་པོ་ཞིག་ཡོད་ཀྱང་།
ཀ
392



ཁེར་སྐྱེས།
བཤད་འདོད་ཚུལ་ང་ཚོས་ཅི་ལ་བཤད་ནུས། སྙན་ངག་གི་ལམ་ནས་གོ་བ་ལེན་
པར་འཚལ།
ཀ ལྷིང་འཇགས་ཀྱི་ཕྱི་དྲོ་དེར། ཁྱེད་དང་ཉི་མ་གཉིས་ལ“ ཅི་ཡང་མ་
རྙེད་པའི་དེའུ་འབུར་སྟེང་ཙོག་ནས་ཡུན་རིང་འགོར”རྗེས། ཅིའི་ཕྱིར་མགོ་བོ་
འཕྲེད་དུ་གཡུག་བྱུང༌། “དྲན་པའི་ཕྱི་རོལ་དུ་བྱེར་ཞིང་ཕྱོགས་པའི”ཡོད་ཚད་
ཀྱི་དོན་དུ། ཁྱེད་ལ་ཅི་ཡང་བརྗོད་མི་ནུས་པའི་རྒྱང་རིང་གི་གངས་རི། རིམ་
གྱིས་བག་ལ་ཞ་བའི་དྲན་པ། ཡང་ན་གསལ་ལ་མི་གསལ་བའི་རང་ཉིད་ཀྱི་
གྲིབ་གཟུགས
ཁ། ཉི་ནུབ་ཀྱིས་ང་ལ་སྟོང་སྣང་ཆེན་པོ་ཞིག་བྱིན། འདྲིས་གཤིབ་
དཀའ་བའི་ཁོར་ཡུག་འདི། དཔེར་ན། རྒྱང་རིང་གི་གངས་རི་དེ་ལྟ་བུའི་
མདུན་དུ་རང་ཉིད་ཀྱི་གྲིབ་གཟུགས་ཤིན་ཏུ་གསལ་ལ། གྲིབ་གཟུགས་ཀྱིས་ང་
ལ་ ཁྲེལ་དགོད་བྱས་ པས་ངས་ རང་གི་ལུས་ལ་ རེག་ནས་དྲན་ པ་བཙལ་ཅིང་།
སྔོན་ཆད་རང་ལ་ཡོད་པའི་ཡིད་ཆེས་རྣམས་གང་ལ་བྱེར་བ་དྲིས། རེ་བ་དེས་
ད་ལྟའི་བར་དུ་ངའི་བློ་སེམས་བདེ་མ་མྱོང་།
ངས་འདི་ལྟར་བཤད་ན་ཁྱེད་ཚོ་ཨེ་རློམ།
ཀ སྙན་རྩོམ་འདིའི་ནང་དེ་ལྟ་བུ་ཞིག་གིས་སྐུལ་ལམ།
ཁ དེ་ལྟར་བཤད་ཆོག
ཀ སྙན་རྩོམ་འདིའི་ཁྲོད་ཀྱི་མདའ་ མདུང་། ཀེང་རུས། སྒོ་ང་།
ཁྱི་མོ། ཁྭ་ཏ། ལ་མོ་སོགས་ལ་གོ་བ་ཇི་ལྟར་ལེན།
ཁ སྲོལ་རྒྱུན་དང་དེང་རབས་མཉམ་བསྲེས་ཀྱིས་གོ་བ་ལེན་དགོས་་
ཤིང་། ཡོད་ཚད་མཚོན་བྱེད་འབའ་ཞིག་ཡིན།
ཀ “ཇ་ཕོར་ཁར་གཡེང་བའི་མར་རྡོག” སོགས་ལྟ་བུའི་ཡིད་བརྙན་
འདི་རིགས་ཤིན་ཏུ་མཚར།
ཀ
ཁ
393



ནགས་ཀློང་ཁུ་བྱུག་འདུ་གནས།
བསམ་གཞིགས་ཀྱིས་ང་ལ་གནང་སྦྱིན་བྱས ས་པ་མང་ལ། སྐད་ཆས་
ང་ལ་ཚོད་བགམ་བྱས་པའང་གྲངས་ལས་འདས།
ཀ ངོ་མ་དེ་འདྲ་རེད།
394



ཁེར་སྐྱེས།
ཁེར་སྐྱེས་ཀྱི་སྙན་ངག་ཁ་ཤས་བཀླགས་རྗེས།
སྨྲེང་བུ།
སྨེ
བསམ་ཚུལ་མང་པོ་ཞིག་ལྷུགས་ ལྷུགས་ ཏུ་སྨྲ་འདོད་ཀྱང་སྨྲ་མ་གཏུབ་
པའམ་སྨྲ་མ་ཤེས་པ། སྨྲ་བར་མ་གོམས་པ་སོགས་དོགས་པ་མང་པོ་ཞིག་གིས་
འཐུས་མི་ ཚང་ བའམ་ ལྷོད་ མི་ ཆགས་ པ། སྙན་ པའི་ ཚད་ དུ་ མི་ རྫོགས་ པ།
བརྗོད་བྱའི་གོ་རིམ་འཆོལ་བ་སོགས་ཀྱི་སྣང་ཚུལ་འདིས་བསླད་པའི་ད་ལྟའི་དུས་
འདིར། སྒྲུང་བ་དང་སྙན་ངག་པ་མང་པོ་ཞིག་ཀྱང་འཇུག་ལྡོག་གི་བཞི་མདོར་
ཐེ་ཚོམ་གྱི་སུག་འགྲོས་འགོད་ཅིང་། ཡིད་ཀྱི་དང་བ་འདྲེན་པའི་རྒྱུ་རུ་འགྲོ་
དཀའ་བའི་བརྩམས་ཆོས་ཐ་ཐོར་ཅིག་ཀྱང་དུས་དེབ་དང་ཚགས་པར་གྱི་སྟོང་
ཆར་སྐོང་ཐབས་སུ་མངོན་གྱིན་ཡོད། བདག་ཀྱང་དེའི་ནང་དུ་མགོ་བོ་འཁོར་
ལ་གཞན་གྱི་བརྩམས་འབྲས་ལ་ཕྱོགས་ལྷུང་གི་ཁ་ཚོན་གཅོད་ཁུལ་གྱིས་དུས་་
འདའ་བར་བྱེད།
ཁེར་སྐྱེས་ནི་མཚོ་ལྷོའི་རྩོམ་རིག་དཔུང་སྡེའི(ཆགས་མ་ཐག་པ་ཙམ) ཁྲོད་
ལོ་ན་ཅུང་ཕྲ་ཞིང་བརྩོན་པའི་ཁུར་སེམས་ལྕི་བའི་གསར་བྱུང་སྙན་ངག་པ་ཞིག་
ལགས་ཤིང་། ཁོ་ཁོར་ཡུག་ངེས་ཅན་ཅིག་ནས་འཚར་ལོངས་བྱུང་ཞིང་ཁོར་
ཡུག་ངེས་ཅན་ཞིག་ལ་ཤུགས་རྐྱེན་ཐེབས་པའི་སྔོན་འགྲོར་ལངས་ཡོད། མིག་
སྔར་བདག་ལ་བསྐྱུར་བའི་དྲན་ཤིང་གཙོ་བོ་ནི“ཁ་མི་ཚང་བའི་ཕ་ཡུལ”དང་
“འཚོ་གནས་ཀྱི་ཆག་འཇིག”“རང་སེམས་ཀྱི་ངལ་དུབ”བཅས་སོ། །
བ
395



ནགས་ཀློང་ཁུ་བྱུག་འདུ་གནས།
དྲན་ཤིང་དེ་དག་ཀྱང་ཁོས་བྲིས་པའི《མཚན་རླུང》དང《 རང་ཁྱིམ་གླེང་
བ》《ཕ་ཡུལ》《 སྨན་རུམ》《 གནམ་ས་དང་དེའི་བདག་པོ》སོགས་ལས་་་་
བསྡེབས་མར་མངོན་ལ། ཉེ་ལམ་ཁོས་བརྩམས་པའི་སེམས་ཀྱི་འཆར་སྒོ་དང༌
ཆགས་སྡང་མཚོན་པའི་རྟགས་སུའང་ངེས།
A ཕྱི་རྐྱེན་དང་ནང་རྐྱེན་མང་པོ་ཞིག་གིས་ཕ་ཡུལ་ནི་ཁ་མི་ཚང་བ་ཞིག་ཏུ་
བཟོས་ཡོད། “འཇིམ་སྐུ” “སྲོད་དུས”“རླུང་ཡན” “ གླེན་ལྐུགས”“ ཆགས་
གྲུམ” “ བཙན་གཡེམ”（《 རང་ཁྱིམ་ གླེང་བ》ལས) སོགས་ཀྱིས་མུན་ནག་དང༌
འཇིགས་སྔངས་ཤིག་གི་ཁོར་ཡུག་བསྐྲུན་ཅིང་། དེ་ལྟ་བུའི་ཕ་ཡུལ་དུ“ཕོར་བ”
དང“རྩམ་པ”མེད་པའི་སྣང་བ་འཆར་བ་དང་། “ མིག་ཟུང”དང“རེ་བ”
“སྟོན་ཐོག”(《གནམ་ས་དང་དེའི་བདག་པོ》ལས)སོགས་གནས་དཀའ་བ་ལྟ་བུས་
ཕ་ཡུལ་ཁ་ཐོར་ཡ་བྲལ་དུ་བསྒྱུར།
B “མཐའ་མཇུག་གི་ལོ་ཏོག”དང“རུས་པའི་བྱེ་མ”“རང་ཤ་རང་གིས་ཟ་
བ”“གཞན་ཁྲག་ཧུབ་ཀྱིས་འདྲེན་པ” ད་དུང“བྱེ་རླུང་དང་ཐན་པ” “མེ་དང༌
ཆུ་ཡི་མཆེ་བ” “དུད་རྡུལ་དང་དུག་དྲི” “མུ་གེ་དང་ནད་ཡམས”“འཐབ་རྩོད་
དང་དམར་གསོད”“གཉའ་གནོན་དང་བཤུ་གཞོག”（《གནམ་ས་དང་དེའི་བདག་
པོ》) སོགས་ནི་རང་ཉིད་འཚོ་ཞིང་གཞེས་པའི་ནང་སེམས་གནས་ཁྱིམ་འདིའི་
ཆག་འཇིག་ཡིན་ལ། ངལ་རྩོལ་དང་འཛུགས་སྐྲུན་གྱི་དལ་འགོར་ཞིག་ཀྱང་མ་
ཡིན་ནམ།
C དེ་གཉིས་ཀྱིས་རྐྱེན་སྣ་དྲངས་ཏེ་རྩོམ་མཁན་ཁོའི“རང་སེམས་ཀྱི་ངལ་
དུབ”ཀྱི་འབྲས་བུ་བསྐྱེད་པ་རེད། “བྱེའུ་ཚང་བཞིན་འཐོར་ལ་ཉེ་བའི་མལ་
ཤག་དེ་འཐོར་རླུང་ཁྲོད་ལྷུག་ལྷུགས་འདར་བ”དང༌། “འཇིག་རྟེན་འདིའི་གྲུ་
ཁ་ཞིག་ལྟེབ་ནས་གྲགས་མེད་ཁྲོད་ལུས”（《 མཚན་རླུང》ལས)སོགས་ངལ་དུབ་ཀྱི་
རྣམ་ཐར་འདི་སྐྱོང་དགོས་བྱུང་།
396



ཁེར་སྐྱེས།
་
གྲོགས་པོ་ཁེར་སྐྱེས་ལགས། ཁ་ཚང་བའི་ཕ་ཡུལ་དང་ཞི་བདེའི་འཚོ་
གནས། རང་སེམས་ཀྱི་ཐར་བ་བཅས་ཀྱི་སླད་དུ། ང་ཚོ་ད་དུང་མུ་མཐུད་དུ་
མདུན་དུ་སྙེག་དགོས་ལ། མུ་མཐུད་ཆར་རླུང་གི་མཐའ་བརྒལ་དགོས།
：
ས
་,
*
397



錢機等缴存关爱幾點
TH



པདྨ་ཚེ་བརྟན།
བ་ས་
པདྨ་ཚེ་བརྟན།
ཚེ་
ངོ་སྤྲོད་མདོར་བསྡུས།
པདྨ་ བརྟན་ ལགས་ ནི།
1968ལོར་ མཚོ་ སྔོན་ ཁྲི་ ཀ་ རུ་ སྐྱེས།
1995ལོར་ནུབ་བྱང་མི་རིགས་སློབ་གྲྭ་ཆེན་མོའི་བོད་ཡིག་སྡེ་ཁག་ནས་མཐར་
ཕྱིན། སྔ་རྗེས་སུ་བོད་ཡིག་དང་རྒྱ་ཡིག་གི་ལམ་ནས《བོད་ལྗོངས་རྩོམ་རིག》
《གངས་རྒྱན་མེ་ཏོག》 《 སྦྲང་ཆར》《མང་ཚོགས་སྒྱུ་རྩལ》སོགས་དུས་དེབ་དང་
ཚགས་པར་གྱི་སྟེང་དུ《བསླུ་བྲིད 》《གངས》《ཁ་བ་མེད་པའི་དགུན་ཁ》《ཡུལ་
གྱུར་རྡུང་ལེན་པ་ཞིག་གི་རྨི་ལམ》སོགས་གཙོ་བྱས་པའི་སྒྲུང་གཏམ་ཉི་ཤུ་ལྷག་
སྤེལ། 1999ལོར་མཚོ་སྔོན་ཞིང་ཆེན་སྐབས་བཞི་བའི་རྩོམ་རིགས་གསར་རྩོམ་
གྱི་བྱ་དགའ་ཐོབ། ད་ལྟ་མཚོ་སྔོན་ཞིང་ཆེན་རྩོམ་པ་པོའི་མཐུན་ཚོགས་ཀྱི་
ཚོགས་མི་དང་། ཧི་མ་ལ་ གློག་བརྙན་རིག་གནས་ཁྱབ་སྤེལ་ཀུང་སིའི་དབུ་
འཛིན་གནང་མུར་གློག་བརྙན་འཁྲབ་ཁྲིད་ཀྱི་ལས་ལ་བརྩོན།
，
399



ནགས་ཀློང་ཁུ་བྱུག་འདུ་གནས།
མཛེས་སྡུག་གི་བསླུ་བྲིད།
རང་གིས་རང་ལ་དྲིས་པ།
པདྨ་ཚེ་བརྟན།
ཏེ་
དྲི་བ། རྩོམ་རིག་ཅེས་པ་དེ་ཁྱོད་ལ་མཚོན་ན་ཇི་ལྟ་བུ་ཞིག་ཡིན།
ལན། རྩོམ་རིག་ཅེས་པ་དེ་ང་ལ་མཚོན་ན་ནམ་ཡང་མཛེས་སྡུག་གི་བསླུ་
བྲིད་ཅིག་སྟེ། བསླུ་བྲིད་དེའི་ཆེད་དུ་མི་ཚེ་གཅིག་གི་དུས་ཚོད་ཕངས་མེད་དུ་
བཏང་ཡང་འགྱོད་མི་སྲིད།
དྲི་བ། ཁྱོད་ཀྱིས་རྩོམ་རིག་ནི་ནམ་ཡང་མཛེས་སྡུག་གི་བསླུ་བྲིད་ཅིག་
ཟེར་དོན་ཅི་ཡིན་ནམ།
ལན། དེ་ནི་རང་གི་ལྟ་བ་ཞིག་གམ་ཡང་ན་ཚོར་བ་ཞིག་སྟེ། ནམ་རྒྱུན་
ང་ཚོ་རྩོམ་རིག་གི་ལས་ལ་ཞུགས་དུས། ཁྱོད་ཀྱི་མདུན་ཕྱོགས་སུ་རི་མཐོན་པོ་
ཞིག་འགྱིང་ཡོད་ལ། རི་དེའི་རི་རྩེ་ན་ཁྱོད་ལ་
ལ་བསླུ་བྲིད་ཅིག་གིས་ལག་ཟུང་
གཡུག་གཡུག་བྱེད་བཞིན་ཡོད། ཁྱོད་རང་དཀའ་སྤྱད་འབད་བརྩོན་སྒོས་རི་
དེའི་ཀྱག་ཀྱོག་གི་རྐང་ལམ་ཕྲ་མོར་ཞུགས་ནས་རི་མགོར་ཐོན་དུས། རི་དེའི་ཕ་
རོལ་ན་དེ་ལས་ཀྱང་མཐོ་བའི་རི་ཞིག་འགྱིང་ཡོད་ལ། རི་དེའི་རི་རྩེ་ན་དེ་ལས་
ཀྱང་ལྷག་པའི་བསླུ་བྲིད་ཅིག་གིས་ཁྱོད་ལ་ལག་ཟུང་གཡུག་གཡུག་བྱེད་པ་མཐོང་
ཐུབ། བསླུ་བྲིད་དེ་ལ་མིའི་ཡིད་སེམས་དབང་མེད་དུ་འགུགས་པའི་ནུས་པ་
ཞིག་ལྡན་
ཁྱོད་རང་ཡང་བསྐྱར་ཕ་རོལ་གྱི་རི་དེ དེའི་སྟེང་དུ་འཛེག་རྒྱུའི་
ལམ་ལ་ཆས་འགྲོ། དེ་བས་རྩོམ་རིག་ནི་ནམ་ཡང་མཛེས་སྡུག་གི་བསླུ་བྲིད་ཅིག་
པས།
4OO



པདྨ་ཚེ་བརྟན།
རེད་ཅེས་བརྗོད་པ་ཡིན།
དྲི་བ། རྩོམ་རིག་ཅེས་པ་དེ་ནི་ནམ་ཡང་མཛེས་དུག་གི་བསླུ་བྲིད་ཅིག་
ཡིན་ན། མི་ཚེ་གང་བོར་དེ་ལ་བསྙེགས་ན་དངོས་ཡོད་ཀྱི་ནང་དོན་ཅི་ཞིག་
ལྡན་ནམ།
ལན། དེ་ ལྟར་ དྲིས་ ན་ ཧ་ ཅང་ ལན་ འདེབས་ དཀའ་ བ་ ཞིག་ རེད།
ནམ་རྒྱུན་ང་ཚོས་བྱ་བ་ཞིག་བསྒྲུབས་ན་ཐོག་མར་དེ་ལ་དངོས་ཡོད་ཀྱི་ནང་དོན་
ཞིག་གམ་ཡང་ན་ཐད་ཀར་གྱི་འབྲས་བུ་ཞིག་ལྡན་མིན་ལ་ལྟ་སྲིད། ཡིན་ཡང་
རྩོམ་
་རིག་ནི་དེ་ལྟ་བུ་ཞིག་མིན། གནས་སྐབས་སམ་དངོས་ཡོད་ཀྱི་ནང་དོན་
ཞིག་འཚོལ་བའི་ཆེད་དུ་རྩོམ་རིག་གི་ལམ་དུ་ཞུགས་པ་ནི་ནོར་འཁྲུལ་ཞིག་ཡིན།
དེ་ནི་དཔེར་ན་ནམ་རྒྱུན་མི་རྣམས་ཀྱིས་
རྣམས་ཀྱིས་བཤད་པའི་བྱང་ཕྱོགས་ཤམ་བྷ་ལ་ལྟ་
བུར་མཚོན་ན། དོན་དངོས་སུ་དེ་ལྟ་བུའི་གནས་མཆོག་ཅིག་མེད་པ་སུས་ཀྱང་
ཤེས་མོད། ཡིན་ཡང་དེ་ལ་རང་ཤུགས་ཀྱིས་མཛེས་སྡུག་གི་བསླུ་བྲིད་ཅིག་ལྡན་
པས་བསྐལ་བ་གྲངས་མེད་དུ་མི་ཁྲི་ཕྲག་མང་
མང་པོའི་མི་ཚེའི་ཕུགས་བསམ་མཚོན་
བྱེད་དུ་གྱུར་ཡོད། དེ་བས། རྩོམ་རིག་གི་མཛེས་སྡུག་གི་བསླུ་བྲིད་དེ་ལ་
ཕྱོགས་གཞན་ཞིག་ནས་བཤད་ན་རང་ཤུགས་ཀྱིས་དངོས་ཡོད་ཀྱི་ནང་དོན་ཞིག་
ལྡན་པ་མ་ཡིན་ནམ།
དྲི་བ། རྩོམ་རིག་ཅེས་པ་དེའི་སྟེང་ལ་དེ་འདྲའི་མཛེས་སྡུག་གི་བསླུ་བྲིད་
ཅིག་ནི་ཇི་ལྟར་གྲུབ་པ་ཡིན་ནམ།
ལན། དེ་ནི་ཕུལ་དུ་བྱུང་བའི་རྩོམ་པ་པོ་ཁྲི་ཕྲག་མང་པོའི་ཕུལ་དུ་བྱུང་
བའི་རྩོམ་རིག་གི་བརྩམས་ཆོས་དང་། རྩོམ་རིག་རང་སྟེང་ན་འཛོམས་པའི་
མིའི་སྤྱོད་སྟངས་དང་ལྐོག་གྱུར་གྱི་སེམས་ཁམས་སོགས་ཆེས་ཞིབ་ཕྲའི་སྒོ་ནས་
མཚོན་ཐུབ་པའི་ནུས་པ་ལྡན་པ་སོགས་ཀྱི་སྟེང་ནས་གྲུབ་པ་རེད་
དྲི་བ། ཁྱོད་ལ་མཚོན་ན་རྩོམ་རིག་གི་བསླུ་བྲིད་ཆེས་ཆེན་པོ་དེ་ཅི་ཡིན།
བ
401



ནགས་ཀློང་ཁུ་བྱུག་འདུ་གནས།
ལན། ང་ལ་མཚོན་ན་དེ་ནི་རྩོམ་རིག་གིས་འཇིག་རྟེན་ཁམས་ཀྱི་ཆེས་
རྙོག་དྲ་ཆེ་ཞིང་ཆེས་མཚོན་པར་དཀའ་བའི་མིའི་སེམས་ཁམས་མཚོན་ནུས་་
པའམ་ཕྱོགས་མང་པོ་ནས་མཚོན་ཡོད་པ་དེ་ཡིན། རྩོམ་རིག་གིས་མིའི་དགའ་
སྐྱོ་ཆགས་སྡང་སོགས་ཕུན་སུམ་ཚོགས་པ་དང་གཏིང་ཟབ་ས་ནས་མཚོན་ཡོད་པ་
དང་མཚོན་ཐུབ་པས་སྔ་མོ་ནས་ང་ཡི་ཡིད་སེམས་བཀུགས།
དྲི་བ། གནས་སྐབས་ཀྱི་དུས་འདི་འདྲ་ཞིག་གི་ནང་དུ། ཁྱོད་ཀྱིས་ད་
དུང་མཛེས་སྡུག་གི་བསླུ་བྲིད་ཙམ་ཁོ་ན་ལྡན་པའི “སྟོང་བའི་ལས”དེ་འདྲ་ཞིག་
གཉེར་ན་དེ་ནི་ཤིན་ཏུ་མི་འོས་པ་ཞིག་གམ་ཡང་ན་གླེན་རྟགས་ཤིག་མ་ཡིན་ནམ།
ལན། དེ་ནི་ཤིན་ཏུ་མི་འོས་པའི་བྱ་བ་ཞིག་གམ་ཡང་ན་གླེན་རྟགས་ཤིག་
སོགས་གང་ཡིན་རུང་ང་རང་སེམས་གཏིང་ནས་དེ་ལ་དུངས་པས་ད་ལྟའི་ཟང་
ཟིང་གི་དུས་འདིར་དེའི་ལམ་ལ་ཞུགས་པར་འགྱོད་པ་མེད་ལ། རྗེས་ཕྱོགས་
ཀྱང་དེའི་ཕྱོགས་སུ་འབད་ངེས་ཡིན།
402



པདྨ་ཚེ་བརྟན།
པདྨ་ཚེ་བརྟན་གྱི་སྒྲུང་གཏམ།
ཚེ་བརྟན།
དུས་རབས་བརྒྱད་ཅུ་བའི་མཇུག་ཏུ་བོད་ཀྱི་རྩོམ་རིག་གསར་བར་འགྱུར་
ལྡོག་ཆེན་པོ་བྱུང་བ་དང་། ལོ་རབས་དགུ་བཅུ་བའི་དུས་འགོར་བོད་ཀྱི་རྩོམ་
རིག་གསར་བའི་དགའ་ཚལ་ཁྲོད་མཁའ་དབུགས་གསར་བ་ཞིག་ཁྱབ། མཐོ་
རིམ་སློབ་གསོ་ཐོབ་པའི་བོད་ཀྱི་གསར་སྐྱེས“སློབ་གླིང་བ”སྐོར་ཞིག་བོད་ཀྱི་རྩོམ་
རིག་གསར་བའི་གར་སྟེགས་སྟེང་བུད་དེ་ནུས་པ་ཆེན་པོ་འདོན་བཞིན་མཆིས།
སྔོན་ཆད་ཀྱི་རྩོམ་པ་པོ་དང་བསྡུར་ན། ཁོ་ཚོར་ཕྱོགས་གང་ཐད་ནས་གསར་
རྩོམ་གྱི་རྨང་གཞི་བརྟན་པོ་ཞིག་ཆགས་ཡོད་ལ། གསར་རྩོམ་གྱི་ཐད་ནས་ཀྱང་
གྲུབ་འབྲས་མངོན་གསལ་བླངས་ཡོད། པདྨ་ཚེ་བརྟན་ནི་དེའི་གྲས་ཀྱི་འབུར་
དུ་ཐོན་པའི་རྩོམ་པ་པོ་ཞིག་རེད།
པདྨ་ཚེ་བརྟན་ནི་ལོ་རབས་དགུ་བཅུ་བའི་དུས་འགོར་ནུབ་བྱང་མི་རིགས་
སློབ་གྲྭ་ཆེན་མོའི་བོད་ཡིག་སྡེ་ཁག་ནས་མཐར་ཕྱིན་པ་དང་། སློབ་གླིང་དུ་
གསར་རྩོམ་གྱི་ཕྱོགས་ལ་རྨང་གཞི་བརྟན་པོ་བཏིང་ཡོད། སློབ་གྲྭ་དང་ཁ་བྲལ་
ཏེ་ཟང་ཟིང་གི་སྤྱི་ཚོགས་འཚོ་བར་ཞུགས་ཀྱང་། ཁོང་གིས་རྩོམ་རིག་ལས་དོན་
སྐད་ཅིག་ལའང་བཏང་མ་མྱོང་ལ། དེའི་ཕྱོགས་སུ་གཡུར་དུ་ཟ་བའི་འབྲས་བུ་
བླངས་ཡོད་པ་རེད།
ཁོང་གིས་བོད་རྒྱ་ཡིག་རིགས་གཉིས་ཀྱི་སྟེང་ནས་གསར་རྩོམ་བྱས་ཤིང་།
403



ནགས་ཀློང་ཁུ་བྱུག་འདུ་གནས།
སྔ་གཞུག་ཏུ《བོད་ལྗོངས་རྩོམ་རིག》དང《 སྦྲང་ཆར》《མཚོ་སྔོན་མང་ཚོགས་སྒྱུ་
རྩལ 》《གངས་རྒྱན་མེ་ཏོག》སོགས་རྒྱ་བོད་དུས་དེབ་སྟེང《གངས》《 ཡུལ་གྱར་
རྡུང་ལེན་པ་ཞིག་གི་རྨི་ལམ》《བསླུ་བྲིད》《 མི་དང་ཁྱི》སོགས་བརྩམས་ཆོས་མི་
ཉུང་བ་ཞིག་སྤེལ། ཁོང་གིས་ཡིག་རིགས་གཉིས་ཀྱི་སྟེང་ནས་གསར་རྩོམ་བྱས་
པ་འདིས། རྒྱ་ཆེ་བའི་ཀློག་པ་པོའི་ཐོན་ཁུངས་བེད་སྤྱོད་བཟང་བོ་བྱས་ཡོད་པ་
དང་། དེང་རབས་བོད་ཀྱི་རྩོམ་རིག་གསར་
ན་རྩོམ་གྱི་ཟུར་ཞིག་མི་རིགས་གཞན་
ལ་ངོ་སྤྲོད་བྱས་ཡོད་པས། ཞིང་ཆེན་ཕྱི་ནང་ཀློག་པ་པོས་གདེང་འཇོག་མཐོན་
པོ་མཛད།
ཁོང་གི་གསར་རྩོམ་གྱི་གོ་རིམ་ཁྲོད། གནའ་རབས་བོད་ཀྱི་རྩོམ་རིག་
རྒྱུད་འཛིན་དང་རྒྱལ་ཁབ་ཕྱི་ནང་གི་རྩོམ་སྟངས་ཀྱི་ཉིང་བཅུད་ཚུར་ལེན་བྱས་
ནས། རང་གི་ཁྱད་ཆོས་འབུར་དུ་ཐོན་པའི་རྩོམ་སྟངས་གསར་བ་ཞིག་སྔོག་
འདོན་བྱེད་བཞིན་ཡོད།
ཁོང་གི་བརྩམས་ཆོས་མི་ཉུང་བ་ཞིག་གི་ནང་རྨི་ལམ་གྱི་སྣང་ཚུལ་མི་སྣ་
འགུལ་སྐྱོད་བྱེད་པའི་ཡུལ་ཁམས་སུ་བཀོད་པ་དང༌། རྨི་ལམ་གྱི་ཡུལ་ཁམས་
བརྒྱུད་དེ་རྩོམ་པ་པོའི་བསམ་པའི་འཆར་སྒོ་ལྐོག་གྱུར་གྱི་སྒོ་ནས་མཚོན་པ་དང༌།
བརྗོད་ བྱ་ དང༌ རྗོད་ བྱེད་ གང་ གི་ ཐད་ ནས་ ཀྱང་ ལེགས་ འགྲུབ་ བྱུང༌ ཡོད།
བརྩམས་ཆོས《གངས》(མཚོ་སྔོན་ཞིང་ཆེན་སྐབས་བཞི་བའི་ཕུལ་བྱུང་རྩོམ་རིག་་་་
བརྩམས་ཆོས་ཀྱི་བྱ་དགའ་ཐོབ)དང《ཡུལ་གྱུར་རྡུང་ལེན་པ་ཞིག་གི་རྨི་ལམ》གཉིས་
ནི་རྩོམ་པ་པོས“རྨི་ལམ་གྱི་ཡུལ་ཁམས”རྒྱབ་ལྗོངས་སུ་བཀོད་དེ་འཕྲུལ་སྣང་གི་
རྨི་ལམ་དང་མཚུངས་པའི་ཁྱད་མཚར་གྱི་གཏམ་རྒྱུད་གཉིས་བརྗོད་པ་རེད།
《གངས》ནི་རྩོམ་པ་པོས་གཏིང་ཟབ་པའི་སྒོ་ནས་བོད་ཀྱི་སྤྱི་ཚོགས་འཚོ་
བའི་གནས་སྟངས་ལ་བསམ་
ས་ལ་བསམ་གཞིགས་དང་།
ཤུགས་དྲག་པའི་བརྩེ་སེམས་ཀྱི་
ཚོར་བ་སྒྱུ་འཕྲུལ་གྱི་ངང་ཚུལ་ལས་ང་ཚོའི་མིག་ལམ་དུ་བཤམས་པ་རེད།
ང་
404



•
པདྨ་ཚེ་བརྟན།
ཚོར་ར་སྤྲོད་བྱས་པའི “ གངས”ནི་རང་བྱུང་ལས་གྲུབ་པའི་ཕོ་མོ་ཟུང་མ་ཡིན་
པར། ལོ་རྒྱུས་ཀྱིས་བདམས་པའི“གངས”གསོན་པོ་ཞིག་ཡིན་ཡང་། འདོད་
ཧམ་གྱིས་མྱོས་པའི་མི་རྣམས་ཀྱི་མདུན་དུ། མཐའ་མར་སྐྱོ་སྣང་དང་འཁང་ར་
ཞིག་ཁྱེར་ཏེ་ཕྱིར་གངས་རི་ལ་འཐིམས་སོང༌། རྩོམ་པ་པོས་བརྩམས་ཆོས་ལས་
“ གངས”ལྟར་ལྷད་མེད་ཀྱི་ཕུགས་འདུན་ཞིག་ལ་རེ་སྙེག་དང་། ང་ཚོ་ཡུན་
རིང་ འཚོ་སྡོད་བྱེད་པའི་ཡུལ་གྲུ་འདི “ གངས”ལྟ་བུའི་དྭངས་གཙང་གི་ཞིང་
ཁམས་ཤིག་ཡིན་ན་སྙམ།
《 ཡུལ་གྱར་རྡུང་ལེན་པ་ཞིག་གི་རྨི་ལམ》ནི“རྨི་ལམ”དེ་སྒྲུང་གཏམ་གྱི་རྒྱུ་
ཆ་དང་རྒྱབ་ལྗོངས་སུ་བྱས་ཏེ། མི་སྣ་གཙོ་བོ་ཚེ་རིང་གིས་རྙིང་ཧྲུལ་དུ་གྱུར་
པའི་པི་ཝང་འབྲུག་མགོ་མ་དེ་ཁུར་ནས་སྤང་ཐང་དང༌། རི་ལུང་གང་མང་
བརྒལ་ནས་འཁྱམ་པའི་འཚོ་བ་རོལ་ཏེ་རྨི་ལམ་ནང་གི་བུ་མོ་དེ་བཙལ་བཙལ་
བའི་མཐར། རྨི་ལམ་ནང་གི་བུ་མོ་རྙེད་ནའང་། ཁོ་མོ་ཆུ་བོའི་སྟོད་རྒྱུད་ནས་
ཁུར་ཡོང་བའི་བེམ་པོ་ཞིག་ཡིན་པས། ཁོའི་འཚོལ་སྙེག་ཡོད་ཚད་སྟོང་བར་
གྱུར་པ་དང༌། ཁོས་མི་ཚེ་ཧྲིལ་བོའི་དུས་ཚོད་བེད་སྤྱད་དེ་འཚོལ་སྙེག་བྱས་
པའི་རྨི་ལམ་དེ་མཐའ་མར་མངོན་འགྱུར་བྱེད་མ་ཐུབ། བརྩམས་ཆོས་འདི་
ལས་རྩོམ་པ་པོའི་ཡིད་དུ་འོང་བའི་ཕུགས་སེམས་དང་རེ་སྙེག་སོགས་ནི་མཐའ་
མར་འཕྲུལ་སྣང་ཙམ་ལས་འབྲས་བུ་རང་བཞིན་གྱིས་སྟོང་བ་ཡིན་པ་མཚོན་ཞིང་།
རྩོམ་པ་པོས་རྩོམ་སྟངས་ཁྱད་པར་བ་ཞིག་བཀོལ་ཏེ་མཇུག་སྒྲིལ་ཡོད་པས་ཀློག་པ་
པོར་བསམ་གཞིགས་ཀྱི་སྟོང་ཆ་ཆེན་པོ་ཞིག་བསྐྲུན།
གཞན《བོད་ལྗོངས་རྩོམ་རིག》1995ལོའི་དེབ་བཞི་བ་དང《གངས་ཅན་
མེ་ཏོག》1995ལོའི་དེབ་བཞི་བའི་སྟེང་བཀོད་པའི《བསླུ་བྲིད》(མཚོ་ལྷོའི་རྩོམ་
རིག་ གསར་རྩོམ་གྱི་བྱ་དགའ་ཐོབ)ནང་དུ་བླ་སྤྲུལ་འཇམ་དབྱངས་བསྟན་འཛིན་
དང་གོས་ཐུམ་སེར་པོས་བཏུམ་པའི་ཆོས་དཔེ་སྣ་རིང་མ་བར་གྱི་གཏམ་རྒྱུད་ཅིག་
405



ནགས་ཀློང་ཁུ་བྱུག་འདུ་གནས།
བརྗོད་པ་དང་།
རྩོམ་པ་པོས་ལྐོག་གྱུར་གྱི་སྒོ་ནས་ ་ འཇམ་དབྱངས་བསྟན་་
འཛིན་བླ་སྤྲུལ་ངོས་འཛིན་བྱས་པའི་ བརྒྱུད་རིམ་དང༌། འཇམ་དབྱངས་་་་་
བསྟན་འཛིན་བླ་མར་ངོས་བཟུང་བ་ནས་འཆི་ཁའི་བར་ལ་དཀའ་སྡུག་གང་མང་
མྱང་བའི་འཚོ་བའི་ཁྲོད། རེ་བ་ནན་མོ་བྱས་པའི་ཆོས་དཔེ་ལ་བལྟ་མ་ཐུབ་
པར་བསླུ་བྲིད་ཀྱི་དབང་དུ་གྱུར་པ་བརྗོད་པ་དང་། རྩོམ་འདི་ལས་རྩོམ་པ་
པོས་གསོན་ཉམས་ལྡན་པའི་སྣང་བརྙན་གྱི་སྟེང་ནས་རྟོགས་པར་དཀའ་བའི་
བསམ་བློ་ཞིག་མངོན་འདུག
མདོར་ན། གསར་སྐྱེས་ན་གཞོན་རྩོམ་པ་པོ་པདྨ་ཚེ་བརྟན་གསར་རྩོམ་
གྱི་ལམ་དུ་ཞུགས་ནས་དུས་ཡུན་རིང་བོ་ཞིག་སོང་མེད་ནའང་། བརྩམས་ཆོས་
འདི་དག་ལས་རྩོམ་པ་པོའི་གསར་རྩོམ་གྱི་ཆུ་ཚད་ངེས་ཅན་ཞིག་ལ་ཐོན་ཡོད་པ་
མཚོན་ཐུབ།
ཁོང་གི་བརྩམས་ཆོས་ལས་ ཁོང་གི་འཇིག་རྟེན་ལྟ་བ་དང་མི་ཚེའི་ལྟ་བ་
སོགས་ཤིན་ཏུ་ལྐོག་གྱུར་གྱི་སྒོ་ནས་མཚོན་ཡོད། རྗེས་སུ་ད་དུང་མུ་མཐུད་དུ་
འཚོ་བར་ཟབ་ཞུགས་དང་།
བརྩམས་ཆོས་ཀྱི་བསམ་བློ་རང་བཞིན་དང་སྒྱུ་
རྩལ་རང་བཞིན་གྱི་ཐད་ལ་ཤུགས་སྣོན་བྱས་ན། བོད་ཀྱི་རྩོམ་པ་པོ་ཕུལ་བྱུང་
ཅན་ཞིག་ཏུ་འགྱུར་བར་ང་ཚོར་ཡིད་ཆེས་བརྟན་པོ་ཡོད།
(གཅོད་པ་དོན་གྲུབ་ཀྱིས་རྒྱ་ཡིག་ནས་བསྒྱུར)
4O6



པདྨ་ཚེ་བརྟན།
སྒྲུང་གཏམ《གངས》ལས་འཕྲོས་པའི་གཏམ།
ཨ་བུ།
པདྨ་ཚེ་བརྟན་གྱི་སྒྲུང་གཏམ《 གངས》ཞེས་པ《སྦྲང་ཆར》དུགེ སྤེལ་ནས་
ལོ་ངོ་གསུམ་ལྷག་འགོར། དེའི་རིང་། མཚོ་སྔོན་རྩོམ་རིག་སྒྱུ་རྩལ་ལྷ་ཚོགས་
ནས་རྩོམ་རིག་གསར་རྩོམ་གྱི་བྱ་དགའ་བསྩལ་བ2 ལས། གཞན་དུ་ན་ཀློག་
པ་པོ་ཆེ་འབྲིང་ཆུང་གསུམ་གྱིས་ཀྱང་དེའི་ལེགས་ཉེས་སྐོར་གྱི་དཔྱད་གླེང་མང་པོ་
བྱེད་བཞིན་མཆིས། 《གངས》རྒྱ་ཡིག་ཏུ་བསྒྱུར་ཡོད་པའང《མི་རིགས་རྩོམ་
རིག》ཏུ་སྤེལ་བ(3 བཅས་རང་རེའི་རྩོམ་སྟེགས་སུ་གྲགས་འགུལ་ཅུང་ཙམ་བྱུང་
སོང་། ཞིབ་འདང་རེ་བརྒྱབ་ཚེ། “གྲགས་འགུལ” ཆུང་ཆུང་དེའི་དོན་སྙིང་མ་
གཞི་ ནས་ བརྩམས་ ཆོས་ རང་ ཉིད་ ལས་ འདས་ ཡོད་ པ་ འདྲ། དེ་ བས།
《གངས》ལ་དཔྱད་པ་གཏོང་དུས། བརྩམས་ཆོས་ཁོ་ན་མ་ཡིན་པར་མིག་སྔའི་
སྒྲུང་གཏམ་གྱི་གནས་བབ་ཀྱང་གླེང་གལ་ཆེ་བ་ཞིག་ཏུ་འཁུམས། གནས་བབ་
དེས《གངས》ཀྱིས་བཟོས་པའི་གྲགས་འགུལ་ཆུང་ཆུང་འདི་ལ་གསལ་བཤད་ལྟ་
བུ་ལས་གཞན། བརྩམས་ཆོས་ཉིད་ལ་དཔྱད་བརྗོད་ཀྱི་ལྡེ་མིག་ཀྱང་སྩོལ་ཐུབ་
པར་འདོད།
དང་པོ།
ལོ་ འདི་ འགའི་ བོད་ ཀྱི་ རྩོམ་ སྟེགས་ སུ། ཁྱབ་ ཆེས་ ནས་ བཤད་ ན།
སྒྲུང་གཏམ་གཏམ་རྒྱུད་ཀྱི་རང་བཞིན་ཅན་དང༌། ལྷུག་རྩོམ་ཁ་གཡང་གི་རང་
བཞིན་ ཅན། སྙན་ངག་གཅིག་འདྲའི་ རང་བཞིན་ཅན་དུ་འགྱུར་བའི་སྣང་
4O7



ནགས་ཀློང་ཁུ་བྱུག་འདུ་གནས།
ཚུལ་ ཞིག་ ཡོད་ ཀྱང་། བྱེ་ བྲག་ སྒྲུང་ གཏམ་ ལ་ ཆ་ མཚོན་ ནས་ བཤད་ ན།
གཏམ་རྒྱུད་ཀྱི་གུང་ཙམ་བསྒྲིགས་ནས་ཀྱག་ཀྱོག་གི་བྱུང་རིམ་དང་སྙན་འཇེབས་
ཀྱི་ཚིག་སྦྱོར་ཙམ་གྱིས་ཀློག་པ་པོ་ཉུང་ཤས་ཀྱི་ཡིད་དབང་འགུག་པར་བརྩོན་པ་
ལས། རྩོམ་པ་པོས་ཤེས་བཞིན་གྱིས་མི་དང་མིའི་བར་གྱི་འགལ་འབྲེལ། མི་
དང་རང་བྱུང་ཁམས་བར་གྱི་འགལ་འབྲེལ། མི་གཤིས་ཀྱི་རང་བཞིན་ངོ་མ།
ཡང་ན་མིའི་རིགས་ཀྱི་ལས་དབང་དང་འབྲེལ་བའི་བརྗོད་བྱ་སོགས་ཅི་ཡང་སྨྱུག་
ཁས་ཟིན་མེད་པར། དོན་གྲུབ་རྒྱལ་ནས་བཟུང་བའི་བརྗོད་བྱ་རེ་གཉིས་དང་
ཡང་ན་གནའ་གཏམ་རེ་འགའ་སུན་རེག་བར་དུ་འོར་སློག་ཙམ་བྱེད་པ་ལས་ཐོད་
རྒལ་རང་བཞིན་ཟེར་བ་གླེང་ཐབས་བྲལ། ལྷག་པར་དུ། རྩོམ་པ་པོས“གང་
ཟག་གཅིག་བརྒྱུད་མྱོང་བའི་གཏམ་རྒྱུད་རེ་རེ་ཕྲེང་བར་བསྟར་ཀྱང་། ཕྲེང་
བར་བསྟར་བའི་ གཏམ་རྒྱུད་དེ་གང་ཟག་ཉིད་ཀྱི་མི་ཚེ་མཚོན་ཐུབ་སྙམ”4)
པའི་འདུ་ཤེས་ཀྱིས། སྒྲུང་གཏམ་གྱི་ཆུ་སྣེ་དེ་གཏམ་རྒྱུད་ཀྱི་ཁུག་པར་དྲངས་
ནས་ལྷ་སྒྲུང་གི་མཚོ་མོ་ཞིག་བསྐྱིལ་བའི་གནས་བབ་ལ་གཞིགས་ན། ངེད་ཅག་
གི་བརྩམས་ཆོས་དག་ཕྱིར་ངོམ་སོ་མེད་ཅེས་ལབ་ཀྱང་ཚད་ངེས་ཅན་ཞིག་གི་ཐད་
ནས་ཆེ་གཏམ་ཁོ་ན་ཙམ་མ་རེད་སྙམ། ཅིའི་ཕྱིར་གཏམ་རྒྱུད་ཀྱི་སྒྲོག་ཏུ་ཚུད་
འདུག་ཅེ་ན། བརྩམས་ཆོས་འདི་རིགས་ཀྱི་ནང་དུ། བྱུང་རིམ་གྱིས་བརྩམས་
ཆོས་ཁྲོད་དུ་གོ་གནས་འགངས་ཆེན་ཟིན་ཡོད་ལ། དེར་མི་སྣ་རེ་ཟུང་ཡོད་པ་
ཀུན་ཀྱང་བྱུང་རིམ་དེའི་ཞབས་ཞུ་བ་ཁོ་ནར་འདུག དེ་མ་གཏོགས་མི་སྣ་རང་
རྐྱ་འཕེར་བ་ཞིག་ཕལ་ཆེར་མེད་ཀྱང་། ཡོད་ནའང་ལྷ་སྒྲུང་དང་གནའ་གཏམ་
གྱི་བྲོ་བ་སྡུག་པས། ང་ཚོས་དངོས་ཡོད་སྤྱི་ཚོགས་ཁྲོད་ཀྱི་མི་རང་ཉིད་དང་
རྒྱང་ཐག་རིང་བའི་སྣང་བ་ཞིག་འགོག་མིན་དུ་སྟེར་ངེས། གཏམ་རྒྱུད་ཀྱི་རྒྱ་
ལས་ཐར་མི་འདུག་ཅེས་པའང་གོང་གི་འདི་འདྲ་ཙམ་དུ་གོ་བ་ལས། སྒྲུང་
གཏམ་ཀུན་ཀྱང་གཏམ་རྒྱུད་དང་ཁ་བྲལ་ཐབས་མེད་པ་ཀུན་གྱིས་ཤེས་པའོ། །
408



པདྨ་ཚེ་བརྟན།
འ
ཛི་
སྤྱིར་རྒྱལ་ཁབ་ཕྱི་ནང་གི་སྒྲུང་གཏམ་གསར་རྩོམ་གྱི་ལག་ལེན་དང་གཞུང་
ལུགས་གང་རུང་ལ་གཞིགས་ན། སྒྲུང་གཏམ་གྱི་འཕེལ་རྒྱས་ནི་གོ་རིམ་ངེས་
ཅན་ཞིག་ ཏུ་ཆགས་ཡོད་དེ། བྱུང་རིམ་ གཙོར་བྱས་པའི་ གཏམ་རྒྱུད་ རང་་་
བཞིན་གྱི་སྒྲུང་གཏམ་ནས། དཔེ་མཚོན་མི་སྣ་བཞེངས་སྐྲུན་བྱེད་པའི་སྒྲུང་
གཏམ། དེ་ནས་མི་དང་མིའི་ནང་སེམས་ཀྱི་འཇིག་རྟེན་ཉིད་མཛེས་དཔྱོད་ཀྱི་
ཡུལ་དུ་འཛིན་པའི་སྒྲུང་གཏམ་བཅས་ གོ་ རིམ་ གསུམ་དུ་དབྱེ་ཆོག་ཀྱང་། 5)
བདག་ཅག་གི་གསར་རྩོམ་པའི་དཔུང་སྡེ་ནི་ད་རུང་གོ་རིམ་དང་པོའི་ཁྲོད་དུ་
དལ་གྱིས་བཞུད་ཀྱང་གདའ། ཡིན་ནའང་། མཐའ་གཅིག་ཏུ་མ་ངེས་སོ། །
གཉིས་པ།
གོང་གི་གནས་བབ་འདི་འདྲའི་འོག་ཏུ། 《གངས》ཀྱིས་གོམ་པ་ལྗིད་
ཏིག་གེར་བདག་ཅག་གི་མིག་ལམ་དུ་མངོན་པ་ནི་གློ་བུར་ཙམ་ག་ལ་ཡིན། ཉེ་
བའི་ལོ་ཤས་རིང་། ན་གཞོན་སྒྲུང་གཏམ་པ་སྐོར་ཞིག་གིས་རྒྱལ་ཁབ་ཕྱི་ནང་
རྩོམ་རིག་ལ་སློབ་སྦྱོང་དང་མྱོང་གོམས་བྱས་པ་བརྒྱུད། གཏམ་རྒྱུད་དང་མི་སྣ་
གཙོར་བྱས་པའི་སྒྲུང་གཏམ་ གླུ་བརྒྱ་ངག་ གཅིག་གི་ཚུལ་དུ་འདུག་པ་དག་ལ་
བསམ་གཞིག་དང་བརྟག་དཔྱད་ནན་མོ་བཏང་མཐར། རྙོག་འཛིང་གི་མི་
གཤིས་དང་ཕུན་ཚོགས་ཀྱི་སེམས་ཁམས་ནི་ད་གཟོད་རྩོམ་པ་པོས་སྨྱུག་ཁ་གཏོད་
ཡུལ་ཡིན་པའི་བློ་སྐྱེད་ཀྱིས་རྣམ་པ་དང་ནང་དོན་གཉིས་ཐད་ནས་ཚོད་ལྟ་ཅི་
རིགས་གནང་གིན་ཡོད། དེ་བས། 《གངས》ནི་བརྩམས་ཆོས་ལེགས་ཤོས་
ཤིག་ཏུ་བརྩི་བ་ལས་དེ་འདྲའི་ཚོད་ལྟ་ཞིག་ཏུ་སེམས་ཀྱང་ཅིས་མི་ཆོག
ཚོད་ལྟའི་ཐད་ནས་བཤད་ན། སྔར་མེད་ཀྱི་ཆ་འདུས་ཕྱིན། ང་ཚོས་
མ་གཞི་ནས་རང་གི་བློ་ངོར་ཆགས་པའི་རྩོམ་རིག་གི་ལྟ་ཚུལ་དང་། རོལ་མྱོང་
བྱེད་སྟངས་གང་རུང་མཁྲེགས་འཛིན་གྱིས་བརྩམས་ཆོས་འདིར་འཇུག་རྒྱུ་ཟེར་
ན་རྙོག་དྲ་འདྲ་མིན་བཟོ་ངེས་རེད་སྙམ། རྩོམ་པ་པོས་སྒྱུ་འཕྲུལ་དངོས་སྲིད་
མ་
4O9



ནགས་ཀློང་ཁུ་བྱུག་འདུ་གནས།
ན
རིང་ལུགས་ལྟ་བུའི་རྩོམ་ཐབས་གསར་བ་སྤྱད་དེ་དངོས་ཡོད་ལས་བརྒལ་བའི་
བྱུང་རིམ་དང་སྐད་ཆ། ཆོས་ཉིད་ཀྱིས་བཏང་བའི་དུས་དང་ཁོར་ཡུག་གི་་
འགྱུར་ལྡོག་སོགས་ཀྱིས་ཀློག་པ་པོར་རྒྱ་མཚོའི་གཡོར་གྲུར་བསྡད་པའི་གཡོ་སྐྱོམ་
ཀྱི་སྣང་བ་ཞིག་སྦྱིན་ངེས་རེད། དེས་བྱུང་རིམ་དང་མི་སྣ་གང་རུང་དམིགས་སུ་
བཟུང་སྟེ། གོང་ནས་གླེང་བའི་བརྗོད་བྱ་རེ་གཉིས་པོ་འོར་སློག་གམ་ཡང་ན་
འགྲེལ་བརྗོད་ཙམ་བྱས་པ་མ་ཡིན་པར། མི་གཤིས་དང་སེམས་ཁམས་དེ་ཉིད་
བརྗོད་གཞིར་བཟུང་ནས།
ཕྱིར་གངས་སམ་རང་བྱུང་མ་མའི་པང་
ང་དུ་ལོག་
པའི་མཛེས་དཔྱོད་ཀྱི་ལྟ་བ་དང་རེ་འདོད་ཅིག་མངོན་པར་བསྟན་ཡོད་པ་རེད།
(གཅིག)འདིར་ཅུང་ཙམ་བཀྲལ་བར་བྱ་སྟེ། དེ་ཡང་བརྩམས་ཆོས་ལ་
འགྲེལ་བཤད་རྒྱུག་བསམ་པ་ག་ལ་ཡིན་གྱི། 《གངས》ཀྱི་ཀློག་སྟངས་ཤིག་དང་།
ཡང་ན་རང་གིས་རོལ་མྱོང་བྱས་པའི་འབྲས་བུ་ཙམ་ཀུན་གྱི་མིག་ལམ་དུ་བསྟར་
བ་ལས་མ་འདས། གོང་དུ་སྒྱུ་འཕྲུལ་དངོས་སྲིད་རིང་ལུགས་ལྟ་བུ་ཞེས་བརྗོད་
དོན་ཡང་། རྩོམ་ཡིག་ཅིག་རྣམ་པའི་ཐད་ནས་གང་དུ་གཏོགས་ཞེས་རྟིང་ཐག་
གཅོད་པ་ནི་མ་གཞི་ནས་རྒོད་བྲོ་བ་ཞིག་ཡིན་ཏེ། བྱེ་བྲག་གི་བརྩམས་ཆོས་སོ་
སོར་ཡང་གཏན་འཁེལ་མ་ཡིན་པའི་ཁྱད་ཆོས་ཤིག་ཡོད་པས་རེད། སྙན་ངག་
གི་ རྒྱན་ རེ་ རེར་ མིང་ དུ་ གདག་ རྒྱུ་ དང༌ མཚན་ གཞི་ འཇོག་ རྒྱུ་ ཡོད་ ནའང་།
བརྩམས་ཆོད་ཁྲོད་དུ་ཚིགས་བཅད་ཤོ་ལོ་ཀ་གཅིག་གི་ནང་དུའང་རྒྱན་དུ་མ་
འདྲེས་པས་ས་ས་དང་རྡོ་རྡོ་ཞེས་ཚིག་ཐག་ཆོད་པ་ཞིག་ཡོང་དཀའ་བའི་དཔེ་
བཞིན་དུ། སྤྱིའི་ཆ་ནས་བཤད་པ་ལས་འོས་མེད་དོ། །
《གངས》ཀྱི་ཀློག་པ་པོའི་ཁྲོད་དུ། བརྩམས་ཆོས་འདི་ཉིད“ཡ་མ་བརླ་”
ཞིག་ཏུ་འདོད་མཁན་ཡང་ཉུང་ཤས་མིན། དེ་ཡང་གཙོ་བོ་རྩོམ་ཐབས་འདི་
ཉིད་ཆ་མེད་ཅིག་ཏུ་སྣང་བས་རེད། ང་ཚོས་སྔར་ཡོད་ཀྱི་གསར་རྩོམ་བྱེད་སྟངས་
སྤྱི་འགྲོས་ཅན་དུ་གྱུར་པ་ལྟ་བུས་རང་གི་བརྗོད་འདོད་ཀྱི་རེ་བ་ཡོངས་སུ་སྐོང་མི་
TR 2
41 O



པདྨ་ཚེ་བརྟན།
ཐུབ་པའམ་ཡང་ན་བསྐངས་ཀྱང་ཟློས་སྐྱོན་གྱི་སྣང་བས་བག་ཕེབས་པོར་མི་ཡོང་
བའི་ཚེ། 《གངས》བཞིན་ཚོད་ལྟ་དང་སློབ་སྦྱོང་བྱེད་པ་ཡང“ཐ་ཤལ”གྱི་གྲས་
སུ་བགྲང་བར་ག་ལ་རིགས། རྩོམ་སྟངས་འདི་རིགས་ཀྱིས་ནམ་ཡང་ཁོར་ཡུག་
དང་དུས་ཚོད་ཀྱི་སྔ་ཕྱིའི་གོ་རིམ། དངོས་ཡོད་དང་འཁྲུལ་སྣང་གི་བར་ཆོད་
སོགས་གཅིག་གཅིག་གཉིས་གཉིས་སུ་གསལ་བོར་བསྟན་མེད་པ། དེའི་མཚན་
གཞིར་འཛིན་པའི་རྩོམ་པ་པོ་ཝུའུ་བེར་ཧྲུའུ $ ཡི་བརྩམས་ཆོས་དག་ལས་་་
རྟོགས་ཐུབ། 《གངས》ཀྱི་ནང་དུའང་། ཕྱི་གསལ་ནང་གསལ་གྱི་བྱིས་པ་
དམར་རྗེན་ཞིག་གངས་ཁྲོད་ནས་རྙེད་པའི་བྱུང་རིམ་ཡ་མཚན་ཅན(འདིར་ཡ་
མཚན་ཞེས་པ་རྩོམ་རིག་ཐ་སྙད་དུ་སྒྱུ་འཕྲུལ་དུ་གོ་ན་འགྲིག་སྙམ)དེས་སྒྲུང་གཏམ་གྱི་
མགོ་གླེང་ཞིང་། བར་དུ་ཕྱི་གསལ་ནང་གསལ་གྱི་གངས་གཉིས་ཀས་ཐུན་མོང་
གི་མི་ལ་མེད་པའི་ཐུན་མིན་གྱི་ཡོན་ཏན་དེས་དཀའ་ཁག་གི་མང་ཚོགས་ལ་དགེ་
བ་བསྒྲུབས་ཀྱང་འདོད་དོན་གྲུབ་རྗེས། མཐའ་མ་ཕྱིར་གངས་རིའི་ཕང་བར་
ལོག་པ་བྲིས་ཡོད། འདིར་སྟེས་དབང་དུ་གྱུར་པ་ཞིག་ལ། ལ་ཏིང་མེ་གླིང་དུ་
རྩོམ་སྟངས་འདི་ཐོག་མར་སྤྱད་དེ་བྲིས་པའི་ སྒྲུང་གཏམ《ཆར》2) ཞེས་པར་
ཡང་། 《གངས》དང་བྱུང་རིམ་ཅུང་ཙམ་རིགས་འདྲ་ཞིག་ཡོད་པ་འདི་ལྟར།
ཞིང་གྲོང་ཞིག་ལ་ཐན་པ་ཆེན་པོ་བྱུང་སྟེ་མང་ཚོགས་བཀྲེས་ལྟོགས་ཀྱིས་མནར་
དུས། རྒན་རྒོན་བཟའ་བ་གཉིས་ཀྱིས་རང་གི་འབྲས་ཞིང་ནས་བྱིས་པ་ཞིག་གློ་
བུར་དུ་རྙེད་པ་དང་། དེས་འབྲེལ་ཐག་ཆད་ལ་ཉེ་བའི་བཟའ་བ་གཉིས་ཀ་
སླར་ཡང་མཐུན་པར་སོང་ཞིང༌། ཡིད་ཆད་ཀྱི་སྣང་བའང་གར་སོང་ཆ་མེད་དུ་
གྱུར། རྗེས་སུ་བྱིས་པ་དེ་སླར་ཡང་ལྐོག་གྱུར་ངང་མི་ཡུལ་དང་ཁ་བྲལ་བ་རེད།
འདི་ལྟར་གླེང་བར་དོན་གཞན་མ་མཆིས་ཏེ། སྒྱུ་འཕྲུལ་དངོས་སྲིད་རིང་་
ལུགས་ཀྱི་བརྩམས་ཆོས་དག་ནང་བཞིན། 《གངས》ཀྱིས་ཀྱང་སྒྱུ་འཕྲུལ་གྱི་
ནུས་པ་དང་ཐབས་ལམ་ལ་
ད་ལ་བརྟེན་ནས་དངོས་ཡོད་མཚོན་ཡོད་པ་ལས།
411
སྒྱུ་



ནགས་ཀློང་ཁུ་བྱུག་འདུ་གནས།
འཕྲུལ་གྱི་བྱུང་རིམ་དང་དོན་རྐྱེན་དེ་དག་དངོས་ཡོད་དུ་བརྩིས་ནས་མཚོན་་
ཐབས་བྱས་མེད་པ་བརྩམས་ཆོས་ཉིད་བཀླགས་པས་རྟོགས་ཐུབ། སྒྲུང་གཏམ་
ནང་གི་མི་སྣ་དང་བྱུང་རིམ་ཀུན་ཀྱང“གསང་བ་ལྐོག་གྱུར”གྱི་ཡོལ་བས་བཏུམས་
ཏེ། དངོས་ཡོད་དེ་རྩོམ་པ་པོའི་སྨྱུག་ཁ་ནས་མེད་པར་འགྱུར་བའི་གོ་རིམ(སྒྱུ་
འཕྲུལ་གྱི་ཆ) དང༌། ཡང་དོན་དངོས(དངོས་ཡོད་ཀྱི་ཆ) མཚོན་བཞིན་པའི་བྱེ་
བྲག་གི་གོ་རིམ་ཁྲོད་དུ། 《གངས》ཀྱིས་ཀློག་པ་པོར་ཟློས་གར་ཁྱད་མཚར་བ་
ཞིག་ལ་ལྟ་བའི་སྣང་བ་སྟེར་ངེས་ཤིང༌། དངོས་ཡོད་དང་སྒྱུ་འཕྲུལ་བསྣོལ་མར་
འདྲེས་པའི་ཚིག་ཕྲེང་གི་བར་གསེང་ནས་སྔ་ན་མེད་པའི་ཀློག་འདོན་དང་རོལ་
མྱོང་གི་འགྲུལ་བཞུད་ཐེངས་གཅིག་ཀྱང་བྱེད་ཆོག་པ་རེད། དེ་མིན། རྩོམ་
པ་པོས་བསམ་གཟས་ནས“ཡ་མ་བརླ”ཞིག་ཏུ་བཏང་བ་ནི་ག་ལ་ཡིན་ཏེ་མ་ཡིན་
ནོ
(གཉིས)གོང་ནས་ཚིག་ཟུར་ཙམ་གླེང་བ་ལྟར། ཕྱི་ནང་གི་རྒྱུ་རྐྱེན་དུ་
མའི་དབང་གིས། བདག་ཅག་གི་སྒྲུང་གཏམ་གསར་རྩོམ་གྱི་འགྲོས་དེ་གཞན་
ལས་དལ་ཞིང༌། ལྷག་དོན། རྩོམ་རིག་མཐའ་དཔྱོད་ཀྱི་སྣེ་ཁྲིད་མེད་པའི་
འོག་ཏུ། སྒྲུང་གཏམ་ཉིད་སྔར་བཞིན་གཏམ་རྒྱུད་དང་བྱུང་རིམ་གཙོས་པའི་
གོ་རིམ་ཧྲིལ་བོའི་ཁྲོད་དུ་མཐའ་མཇུག་གི་འཕག་འཚག་བྱེད་ཅིང་། གོ་རིམ་
གཉིས་པ་སྟེ་དཔེ་མཚོན་མི་སྣ་བཞེང་སྐྲུན་གྱི་འཇིག་རྟེན་དུ་སྨྱུ་གུའི་འདེགས་
འཇོག་སྒྱུར་འགོ་བརྩམས་མོད། སྔར་གོམས་གཤིས་ལུགས་ནི་དེ་མ་ཉིད་དུ་རྩ་
བ་ནས་འདོར་ཐབས་བྲལ་བས། མི་སྣ་གཙོར་བྱས་པའི་བརྩམས་ཆོས་དེའི་
རིགས་ཀྱི་ཁྲོད་དུའང་། མི་སྣ་ནི་བྱ་བའི་དོན་རྐྱེན་དང་བྱུང་རིམ་ལ་ཞབས་
འདེགས་སྒྲུབ་པའི་ཕལ་བ་ཙམ་ལས་རང་རྐྱ་འཕེར་བ་ཞིག་མ་ཡིན་ཞིང་། མི་
རང་སྟེང་ལས་འཕྲོས་ཏེ་སེམས་ཁམས་དང་གཤིས་རྒྱུད་ཀྱི་གཏིང་སར(གོ་རིམ་
) སྙོབ་པ་ལྟ་ཅི། མི་སྣའི་ཕྱིའི་རྣམ་པ་ཙམ་ཞིབ་འབྲི་བྱེད་པའི་དོང་
412



པདྨ་ཚེ་བརྟན།
ཞབས་སུ་མགོ་གཡེང་ནས་འདུག
མི་ནི་སྤྱི་ཚོགས་ཀྱི་གཞི་ རྩ་ཡིན་ལ། རྩོམ་རིག་གི་དམིགས་བྱ་གཅིག་
པུའང་ཡིན། གལ་སྲིད་མི་རང་ཉིད་ལ་ཞིབ་འཇུག་མ་གནང་ན། ང་ཚོས་
འདས་སོང་གི་རྩོམ་རིག་ལོ་རྒྱུས་ཞེས་པ་བརྗོད་དུ་མེད་ཅིང་། ཕྱིས་སུའང་སྔ་
ན་མེད་པའི་རྩོམ་རིག་ལོ་རྒྱུས་ཤིག་བསྐྲུན་ཐབས་བྲལ་བ་རེད། 8) ངེད་ཅག་
གི་རྩོམ་པ་པོས་ཀྱང་གནས་ལུགས་འདི་སྔར་ནས་མཁྱེན་ཡོད་པ་སྨོས་ཅི་དགོས།
དེ་མ་ཟད་ལག་ལེན་དུ་བཏབ་ཡོད་པའང་མང་མོད། བློ་དང་རིག་པའི་ཕྱོགས་
ཞེན་གྱི་དབང་གིས། རང་རེའི་བརྩམས་ཆོས་ཁྲོད་ཀྱི་མི་ནི“སྒོར་ཞིང་དམར་
མདངས་ཆགས་པའི་གདོང་དང་རྣམ་རིག་ཅན་གྱི་མིག་ཟུང༌། རྒྱགས་ཤིང་
སྦོམ་པའི་ལུས་བོངས། ད་དུང་འཛེར་ཞིང་རྣ་བར་གཟན་པའི་སྐད་གདངས་
བཅས་ཀྱིས་ཁོ་མོའི་གཤིས་རྒྱུད་ཡོངས་སུ་མངོན་ཐུབ”ལྟ་བུ། 9 མི་ཉིད་མིག་
ཟུང་དང་ལུས་བོངས་སོགས་ཕྱིའི་
རྣམ་པ་ཙམ་དང་མཚུངས་རྟགས་འདྲ་བརྒྱབ་
ཡོད་པ་ལས།
མི་གཤིས་དང་།
སེམས་ཁམས་སོགས་རྒྱ་ཆེ་ཞིང་གཏིང་ཟབ་
པ། ཕུན་སུམ་ཚོགས་ཤིང་རྙོག་འཛིང་ཆེ་བ་དེ་ཉིད་མཛེས་དཔྱོད་ཀྱི་ཡུལ་དུ་
དྲངས་ པ་ གཅིག་ ཀྱང་ ཕལ་ ཆེར་ མི་ འདུག་ པ་ རེད། དེ་ དང༌ བསྡུར་ ཚེ།
《གངས》ཀྱིས་ང་ཚོར་མིག་དཔེ་གཞན་ཞིག་བསྟན་ཡོད་དེ། མིག་དཔེ་འདི་ནི་
ཏག་ཏག་མིག་སྔའི་སྒྲུང་གཏམ་གྱི་སློབ་སྦྱོང་དང་རྟོགས་དཔྱོད་གཏོང་དགོས་
པའི་ཡུལ་དུ་རིགས། བརྩམས་ཆོས་འདིས་བྱུང་རིམ་ཀྱག་ཀྱོག་ཙམ་ལ་བརྟེན་
ནས་གཏམ་རྒྱུད་ཀྱི་གུང་བསྒྲིགས་པ་མིན་ལ། མི་སྣའི་འགྲོ་འདུག་སྤྱོད་གསུམ་
ཚིག་ཕྲེང་ དུ་བསྟར་ནས་བརྗོད་དོན་སྟོན་པའང་མ་ཡིན་མོད། འོན་ ཀྱང་།
མི ( མི་གཤིས》ཞེས་པ་ང་ཚོའི་མིག་མདུན་དུ་དམར་རྗེན་ངང་འདོན་པའི་ཚོད་ལྟ་
གལ་ཆེན་ཞིག་གནང་ཡོད་དེ། གངས་སྐྱོན་གྱིས་མནར་བའི་མང་ཚོགས་་་་
རྣམས་བློང་བློང་བོར་འདུག་དུས། ཀུན་ཀྱང་སྙིང་རྗེའི་ཡུལ་ཁོ་ནར་འདུག་ལ།
413



ནགས་ཀློང་ཁུ་བྱུག་འདུ་གནས།
གངས་གཉིས་ཀས་ཀྱང་མི་ཁ་དང་དཀའ་ཚེགས་ལ་མི་འཛེམ་པར་རོགས་སྐྱོར་ཅི་
ཐུབ་ཀྱིས་མཇུག་མཐར་རྒུད་ པ པའི་འོབས་ལས་བསྐྱབས་ཤིང་དར་བའི་ལམ་དུ་
དྲངས་མོད། གཤིས་རྒྱུད་ཀྱི་གཏིང་ན་ནམ་ཡང་འདོད་སེམས་ཀྱིས་བརླན་
པའི་མིས་ནམ་ཡང་ལག་ཐོབ་ཀྱི་བདེ་སྐྱིད་ལ་ཆོག་ཤེས་མི་བསྟེན་པར་སྒོར་རྡོག་
འགས་བསླུ་བྲིད་མ་བཟོད་པས། སྲིད་གཞུང་དང་སྡེ་དཔོན་རྣམས་ཀྱིས་་་་
མཇུག་མཐའི་ཚོགས་འདུ་ཞིག་འཚོགས་ཏེ། བཙན་ཚུགས་ཀྱིས་པར་རྒྱག་རྒྱུའི་
གྲོས་ཐག་བཅད་པ་རེད། ཡིན་ནའང་། ཁོ་ཚོའི་བློ་ཡུལ་ལས་འདས་པ་ཞིག་
ལ། སྐབས་འདིར། གངས་ནི་སྔར་ནས་ ཁོང་གཉིས་ཀྱི་མཐའ་མཇུག་གི་
གནས་མལ་ཏེ་གངས་རིའི་ཕང་བར་ལོག་ཟིན་ལ། སྡེ་མི་ཡོངས་ཀྱིས“ ཅི་ཞིག་
བོར་བ” བཞིན་རྒྱང་རིང་གི་དཀར་ཞིང་བརྗིད་པའི་ གནས་དེར་ ཅེར་འདུག
ཅི་ཞིག་བོར་བ་ནི་ཀློག་པ་པོ་སོ་སོར་རང་ཉིད་ཀྱི་བསམ་གཞིག་གི་གཤོག་ཟུང་ཅི་
དགར་བརྐྱང་ཆོག ཁོ་བོས་བལྟས་ན་གངས་ཞེས་པའི་གཏམ་རྒྱུད་ཀྱི་མི་སྣ་
ཙམ་མ་ཡིན་པར། མི་གཤིས་ཀྱི་དྲང་ཕྱོགས་བོར་བ་དང་ཞོར་དུ་ལྡོག་ཕྱོགས་
ཕྱིར་དམར་རྗེན་དུ་མངོན་པ་དེ་རེད་འདོད། དེ་བས། ཁ་མིག་ཙམ་གྱི་མི་ནི་
ཕྱིའི་རྣམ་པ་ཁོ་ན་ཙམ་དུ་ཟད་ལ། ཁ་མིག་ཙམ་འབྲི་བའི་སྒྲུང་གཏམ་ཡང་
ཕྱིའི་རྣམ་པ་ཙམ་ལས་ཅི། དོན་ངོ་མའི་མི་ནི་འདོད་ཆགས་ཞེ་སྡང་གིས་བསླུས་
ཡོད་ཅིང་། ཏིང་འཛིན་ཆོག་ཤེས་སོགས་ཀྱིས་ཀྱང་བཏང་མེད་པའི་འགལ་
འདུའི་ཕུང་བོ་ཞིག་ཡིན་པ་མདོར་དྲིལ་ན། བཟང་ངན་གཉིས་སམ་དྲང་ལྡོག་
གཉིས་འགལ་འབྲེལ་གྱིས་གྲུབ་ཡོད་པ་ཞིག་དང༌། ཕྱོགས་དེ་གཉིས་རྒྱུ་རྐྱེན་
གང་རུང་དང་དོན་རྐྱེན་ ཅི་ཞིག་གི་ཐད་ནས་རྟག་པར་ཕན་ཚུན་གནོད་ཅིང་
མཆིས། 《གངས》ཀྱི་ནང་དུ། སྡེ་དཔོན་ཀྱི་སྔ་ཕྱིའི་འགྱུར་ལྡོག་དེས་ང་ཚོར་
མ་མཐའ་ཡང་གསལ་བཤད་དེ་འདྲ་བྱས་པ་ སོགས་ མ་རེད་དམ། མཇུག་་་་
མཐར་གངས་གཉིས་ཕྱིར་གངས་རིའི་ གནས་མལ་དུ་ལོག་པ་དང་། སྒྲུང་
414



པདྨ་ཚེ་བརྟན།
གཏམ་ཡང“ཕྱིར་ལོག་པའི”མཚམས་ནས་མཇུག་བསྡུས་ཡོད་པ་དེས་ཡོད་པ་མི་
གཤིས་ཀྱི་ཉམས་རྒུད— སྒོར་རྡོག་གི་མདུན་དུ་ངན་ཕྱོགས་ཀྱིས་རྒྱལ་ཁ་ཐོབ་པ་
དེར་དམོད་མོ་བོར་བ་ལས་གཞན། ཡོད་ཚད་རང་བྱུང་ཁམས་ཏེ་གདོད་མའི་
གཤིས་ལུགས་སུ་གྲུབ་པའི་དྭངས་གཙང་དང་ལྷིང་འཇགས་ཀྱི་འཇིག་རྟེན་དེ་རུ་
ལོག་འདོད་ཀྱི་འདུན་པ་ཞིག་ངང་གིས་བྲིས་པ་རེད། འདི་ཡང་གོང་གི་དུམ་
མཚམས་ལྔ་བ་ནས་བརྗོད་ཟིན་པའི་མཛེས་དཔྱོད་ཀྱི་ལྟ་བ་དང་རེ་འདོད་ཅིག་
རེད་ཅེས་པ་དང་ངོ་བོ་གཅིག་ལ་ལྡོག་པ་ཐ་དད་ཀྱི་ཚུལ་ལས་མ་འདས་སོ།
(གསུམ)དེང་འདིར།
གོ་བ་ལོག་པ་ཞིག་ལ། རྩོམ་པ་པོ་གང་མང་
གིས་རྩོམ་རིག་གིས་སྤྱི་ཚོགས་ཀྱི་ནག་ཉེས་དང་དངོས་ཡོད་ཀྱི་གནས་བབ་
བབ་མཚོན་
དགོས་ཕྱིར། དངོས་སྲིད་རིང་ལུགས་ཀྱི་རྩོམ་ཐབས་ལས་གཞན་དག་ཅི་ཡང་
རང་ཅག་ལ་མི་མཛའ་ཞིང་མི་འོས་ཞེས་ཕྱོགས་ཞེན་གྱི་སྐེ་ཚིགས་ཁྱོགས་ལ་འཕྱང
ནས་ཡོད། དེ་བས། 《གངས》ལྟ་བུ་དངོས་ཡོད་ལས “འདས” པའི་
བརྩམས་ཆོས་ཤིག་མིག་སྔར་བརྒྱུད་དུས། ཁོ་ཚོས་མ་གཞི་ནས་ཡོད་པའི་དྲན་
ཚུལ་དེའི་རིགས་དང་རྒྱང་ཐག་རིང་དུ་ཕྱིན་པས། སེམས་བསམ་པའི་གཏིང
ནས་ དང་ལེན་བྱེད་ཐུབ་ཀྱི་མེད། དོན་དུ། གསར་རྩོམ་གྱི་གྲུབ་མཐའ་
གཞན་དག་ཀྱང་དངོས་ཡོད་དང་རྒྱང་དུ་བཀྱེད་པ་ག་ལ་སྲིད་དེ། ཐ་ན་གཞན་
ལས་ཀྱང་དོ་སྣང་བྱེད་ཀྱིན་ཡོད། སྒྱུ་འཕྲུལ་དངོས་སྲིད་རིང་ལུགས་ལྟ་བུ་ཡིན་
ནའང༌། བྱུང་རིམ་དང་དོན་རྐྱེན་ཡ་མཚན་པས་ཀློག་པ་པོར་གསང་བ་ལྐོག་
གྱུར་གྱི་སྣང་བ་ཞིག་སྦྱིན་འོངས་མོད། འོན་ཀྱང་བརྩམས་ཆོས་དེའི་རིགས་ལ་
ཇི་ལྟར་གདེང་འཇོག་ཐོབ་པའི་རྒྱུ་མཚན་ནི་དེས་ཀྱང་ངོས་གཞན་ཞིག་ནས་སྤྱི་
ཚོགས་ ཀྱི་ ནག་ ཉེས་ སམ་ གནས་ བབ་ ངོ༌ མ་ བོ་ ཕྱིར་ མཚོན་ ཡོད་ པས་ རེད།
འདིར་བཤད་རྒྱུ་ཞིག་ལ་དངོས་ཡོད་གནས་བབ་ཟེར་བའང་བདག་ཅག་གི་བློ་
ངོར་ཡོད་པའི་བཟོ་གྲྭ་དང་འཕྲུལ་འཁོར། ཡང་ན་གསུམ་བཟང་སློབ་མ་ཞིག་
སེ
415



ནགས་ཀློང་ཁུ་བྱུག་འདུ་གནས།
ན་
འབྲི་རྒྱུ་ཙམ་ཁོ་ན་མ་ཡིན་པར། འཚོ་གནས་ཀྱི་བདེ་སྡུག་སོགས་ནང་དོན་
གཏིང་ཟབ་ཅིང་རྒྱ་ཆེ་བ་ཞིག་ལ་གོ་ན་འགྲིག དེང་འདིར། ཁེ་ཚོང་ནོར་
སྐྱེད་ཀྱི་འདུ་འགོད་རྦ་རླབས་བཞིན་འཕྱུར་བའི་དུང་རབས་ནང་། ཕྱི་དངོས་
འཕེལ་རྒྱས་ཀྱིས་གད་སྙིགས་སྣ་ཚོགས་རི་རབ་ལྟར་བརྩིགས་པ་མ་ཟད། ནང་
སེམས་སུའང་བཙས་ཟིན་པར་བྱས་ཏེ་ང་ཚོ་རིམ་བཞིན་ཉམས་རྒུད་དང་རུལ་
སུངས་སུ་འགྲོ་བཞིན་པ་ན། ངེད་ཅག་གི་མི་རབས་འདིའི་སེམས་ཁོང་གི་་
འཇིགས་ཉེན་ནི་སྔ་རབས་པའི་དྲན་ཚོད་ལས་ པ བརྒལ་ཡོད་ཀྱང༌། 《གངས》
ཀྱིས་རྣོ་དབལ་གྱི་མིག་ཟུང་བརྒྱུད་ནས་ཀློག་པ་པོར“གསང་བ་ལྐོག་གྱུར”གྱི་ཉེན་
བརྡ་ཞིག་བསྒྲགས་ཡོད་པ་དེ་ང་ཚོའི་མངོན་སུམ་འཚོ་བ་མཚོན་པ་ཅི་ལ་མིན།
མཇུག་གི་གཏམ།
གོང་ནི《གངས》བཀླགས་པའི་མྱོང་ཚོར་ཙམ་སྟེ། 《གངས》ཀྱི་ལེགས་
ཆར་བརྩིས་ཀྱང་ཆོག་མོད། ཞོར་དུ་ལེགས་ཆ་ཡོད་ཚད་ཀྱང་ཞན་ཆར་མི་
འགྱུར། སྤྱིར་སྒྱུ་འཕྲུལ་དངོས་སྲིད་རིང་ལུགས་ཀྱི་གཞུང་ལུགས་དང་ལག་
ལེན་ལ་གཞིགས་ན། དེས་རང་གི་རིག་གནས་ཀྱི་རྫོངས་མཐུག་པ་དེ་གཞི་རྟེན་
དུ་བཅོལ་བ་མ་ཟད། མི་རིགས་རང་གི་ཁྱད་ཆོས་མངོན་པར་ཤིན་ཏུ་གཙིགས་
སུ་འཛིན་པ་ཞིག་རེད། དེ་བཞིན་ང་ཚོས་ཀྱང་སློབ་སྦྱོང་དང་ལག་ལེན་གྱི་གོ་
རིམ་ཁྲོད་དུ་ཕྱོགས་གཅིག་མཐོང་སྟེ་ཕྱོགས་གཉིས་མ་མཐོང་བར་ཉམས་མྱོང་
འདི་འདྲ་དང་ལེན་མ་བྱས་ན་འོབས་དོང་གཞན་ཞིག་ཏུ་མི་ལྷུང་བའི་ངེས་པ་ག་
ལ་ཡོད། ཁྱོད་ཀྱིས་ལྟོས་དང་། 《 གངས》ཀྱི་འཇིག་རྟེན་དང་ཁྱིམ་རྒྱུད་ཀྱི་
ཁྲོད་དུ་དོན་ངོ་མ་ང་ཚོས་རྩམ་དྲི་དང་མར་དྲི་ཅི་འདྲ་སྣོམ་ཐུབ་པ་ད་རུང་འདྲི་
ཚིག་ཅིག་ཏུ་འདུག་གོ ། ཡང་གཅིག་བཤད་ན། བརྗོད་དོན་ཅི་ཞིག་སྟོན་པ་
ལ། རྩོམ་སྟངས་ཅི་སྤྱད་ཀྱང་རུང་སྟེ། དངོས་སྲིད་རིང་ལུགས་ཀྱི་ལམ་ནས་
ཀྱང་ མིའི་ ནང་ སེམས་ ཀྱི་འཇིག་ རྟེན་ ཕྱིར་ འགྲེམ་ ཆོག་ ཆོག་ ཡིན་ པ་ མ་ ཟད།
ལ
416



པདྨ་ཚེ་བརྟན།
མིག་སྔའི་བོད་ཀྱི་རྩོམ་སྟེགས་ཀྱི་ཕྱི་ནང་གི་ཆ་རྐྱེན་ལ་གཞིགས་ན། དངོས་སྲིད་
རིང་ལུགས་ནི་བདག་ཅག་གི་ལམ་ཆེན་ཡིན་ལ། ལམ་ཆེན་འདིའི་སྟེང་ནས་ད་
རུང་ལོ་ངོ་གང་མང་རིང་བགྲོད་དགོས་པ་མ་ཟད། ཐ་ན་འདི་ནི་ཕྱིར་མིག་
ལྡོག་པའི་ལམ་ཞིག་ཡིན་དགོས་ཀྱང་སྲིད་
་མོད། 《གངས》ལྟ་བུའི་སློབ་སྦྱོང་གི་
སྙིང་སྟོབས་ནི་ གཞན་གྱི་དེའི་རིགས་སྔོན་ཐོན་དུ་བསམས་ནས་བརྐུ་བཤུ་ཅི་
རིགས་བྱེད་བསམ་པ་མ་ཡིན་ཞིང་། རང་རེའི་ལག་པས་སྔར་ལས་གཏིང་ཟབ་
དང་གྱ་ནོམ་པོར་གཏོང་བ་དང་། དེས་བདག་ཅག་གི་ཐུན་མིན་གྱི་རིག་གནས་
དང་ལོ་རྒྱུས། སྤྱི་ཚོགས། གནས་བབ། སེམས་ཁམས་སོགས་ཕྱིར་བརྗོད་
ཐུབ་ཐུབ་ཏུ་བལྟ་བ་ལས་མ་འདས་པས། འདི་ཡང་རྗེས་སུ་ཡི་རང་གི་གནས་
སོ། །
མཆན།
1 1999ལོའི《སྦྲང་ཆར》དེབ་གཉིས་པ། © རྒྱལ་ཁབ་དབུ་བརྙེས་ནས་ལོ་
འཁོར་ལྔ་བཅུའི་དུས་སྟོན་དང་སྐབས་བསྟུན་གྱིས་བསྩལ་བའོ། ། 3 2000 # 《e #
ཙ 》#m p. 4《 སྒྱུ • སྒྱུ ༔ རྒྱུ རྒྱུ 》P. 52 F# # #E + 5)《 # % $ne 》x རྒྱུ
. P. 33 # #* ༧ # %E #t 8 མོ་ཞི་ཁོའི་མི་སྟེ། 1918ལོར་འཁྲུངསཤིང 1986ལོར་
གཤེགས། 2 རྩོམ་པོ་ནི་ཝེ་ནེ་ཙུའི་ལའི་པིས་ཐི་ལིས(i## རྒྱུ སྒྱུ)ཞུ་བའོ། །1928 8
《 # # #e » P. 18 9《སྦྲང་ཆར》94. 4 P. 2
417



བསྒྲལ་རྡོ།
བསྒྲལ་རྡོ།
ངོ་སྤྲོད་མདོར་བསྡུས།
བསྒྲལ་རྡོ་ལགས་ནི། 1976ལོར་ཀན་སུའུ་རྨ་ཆུ་རྫོང་གི་འབྲོག་ཁྱིམ་
ཞིག་ཏུ་སྐྱེས་ཤིང༌། སྔ་གཞུག་ཏུ་རྨ་ཆུ་རྫོང་བོད་ཡིག་སློབ་འབྲིང་དང་ཀན་ལྷོ་
མི་རིགས་འབྲིང་རིམ་ཆེད་གཉེར་སློབ་གྲྭ། ནུབ་བྱང་མི་རིགས་སློབ་ གླིང་་་
སོགས་འགྲིམས་ཤིང་། ད་ལྟ་ཀན་ལྷོ་རྨ་ཆུ་རྫོང་དུ་ལས་ཀ་སྒྲུབ།
སྐྱེ
ས
*་
419



ནགས་ཀློང་ཁུ་བྱུག་འདུ་གནས།
ང་རང་རྩོམ་པའི་ལས་སུ་ཞུགས་ཚུལ།
བསྒྲལ་རྡོ།
ཆེས་བརྗེད་དུ་མེད་པ་ནི་ལོ་དེ་དང་དུས་ཚོད་དེ་རེད། གོ་ལྔ་ལོའི་ཟླ་
དགུ་བར་ང་རང་གཙོས་འབྲིང་རིམ་ཆེད་གཉེར་སློབ་གྲྭར་ཞུགས་པའི་སྐབས་
སྐྱབས་ཆེན་དང་སྟེས་དབང་གིས་འཕྲད་ཅིང་མ་འགྱངས་པར་ གྲོགས་པོའི་་
འབྲེལ་བ་ཟབ་མོ་ཞིག་ཆགས། དུས་དེར་ངས་རྩོམ་ཡིག་ནི་ཇི་འདྲ་ཞིག་ལ་གོ་
འདུག་པ་ཡང་མི་ཤེས་མོད། ཁོ་རང་བྱ་བ་དེའི་རིགས་ལ་ཧ་ཅང་དགའ་ཞེན་
ཆེན་པོ་འདུག་པས་དུས་རྒྱུན་གཞན་གྱི་རྩོམ་ཡིག་གླེང་ཞིང་རང་གིས་བྲིས་པ་
བརྗོད་ནས་ངའི་ཡིད་འགུག་ཅི་ཐུབ་གང་ཐུབ་བྱེད། སློབ་ཐུན་ཚོའི་ཕ་རོལ་ན་
དུས་ རྒྱུན་ ངེད་ གཉིས་ ལྷན་ ཟས་ ལྷན་ འཐུང༌ ལྷན་ འགྲོགས་ བྱས་ ནས་ ཡོད།
ཉིན་ཞིག་ཁོས《 བོད • ཁལ་མ • རྒས་འཁོགས》ཟེར་བའི་སྙན་ངག་ཅིག་ང་ལ་
བསྟན། དེ་དང་ལྷན་དུ་ཚགས་པར་དུ་བཀོད་པའི་གསར་འགྱུར་འགའ་དང་
ཚིག་བཅད་སྙན་ངག་དམ་དུམ་འགའ། ཀན་ལྷོ་གསར་འགྱུར་ཁང་གིས་
གསར་འགྱུར་འགོད་མཁན་གྱི་རྟགས་དམར་པོ་ཞིག གཟེངས་བསྟོད་དཔང་
ཡིག་ཁར་ཁེར་ཞིག་ཀྱང་མིག་ལམ་དུ་མངོན་པར་ང་རང་ཧ་ལས་པར་བཟོས།
“བྱ་བ་ཡོད་ཚད་གཅིག་ཐོག་གཉིས་བརྩེགས་ རེད་ཟེར་བ་ཅི་མ་བདེན།
དགུང་ཚོགས་གྲོལ་ནས་སློབ་མ་ཚོའི་རྨི་ལམ་བར་དུ་སྐར་ཚོགས་ཀྱི་ཕྲ་རྒྱུན་ཆགས་
པའི་ མཚན་མོ་ཞིག་ལ་སྐྱབས་ཆེན་གྱིས《རྡོག་ཁྲེས་ལྕི་མོ》དང《གངས་སེང་།
420



བསྒྲལ་རྡོ།
དཀར་མོའི་ངར་རྒྱངས》《ལས་དབང་འཚོལ་བ》ཟེར་བའི་སྒྲུང་གཏམ་འགའ་
ང་ལ་བསྟན་པ་ན་དེང་ཐོག་ངས་ཁོས་བྲིས་པར་མ་རློམ། ཡུད་ཙམ་གྱིས་ཧ་
ལས་པར་གྱུར་སོང་། ངོ་མ་བཤད་ན་སྐབས་དེར་ཁོས་བྲིས་པ་དག་བཟང་རྒྱུ་
མེད་ན་ཡང་སྐབས་དེར་ང་རང་ཡོངས་སུ་བཀུགས་ནས་འགོ་འཐོམ་བླ་འཁྱམ་དུ་
བཟོས་སོང་། རྐྱེན་དེ་གཞི་བྱས་ནས་ངས་མི་སུ་ཡིན་རུང་འགྲུབ་ན་འགྲུབ་རྒྱུ་
རེ་ཡོད་པའི་གནས་ལུགས་ཤེས་ཏེ་རྩོམ་ཡིག་འབྲི་རྒྱུ་སྦྱོང་འགོ་བརྩམས་ནས་སློབ་
དེབ་དག་ཕར་གཡུགས།
ཏག་ཏག་བྱ་བ་དེའི་འགོ་བཟུང་བ་ནས་ང་རང་ཡོངས་སུ་དེའི་ནང་དུ་
འཐིམས་ལ་ངོ་མ་བཤད་ན་ལས་བྱ་དང་སྒྲིག་ལམ། སློབ་ཁྲིད་སོགས་ཀྱི་རྙོག་
འཛིང་བརྗེད་པར་གྱུར་ནས་རྙོག་ཟིང་གཞན་ཞིག་གི་ནང་དུ་འཛུལ་བ་ལས་མ་
འདས། ཉིན་ཞིག་ང་ཚོའི་དགེ་རྒན་གྱིས་ངའི་འབྲི་དེབ་ཅིག་ལ་ཡུན་རིང་ཅེར་
རྗེས “ཧུན” ཞེས་མར་མདུན་ཅོག་སྟེང་གཡུག་བྱུང་ལ། ཁོས་གོམ་པ་འགའ་
སྤོས་རྗེས་ཕྱིར་འཁོར་ནས “གསར་བུ་ཆུང་ཆུང་། སྙན་ངག་འབྲི་རྒྱུ་ནི་ད་རུང་
སྔ་ སོང་བ་རེད” ཟེར་བ་དང་ཡང “སྙན་ངག་ཟེར་བ་ནི་སློབ་དེབ་མཐའ་དག་
མར་གཡུག་རྗེས་ཀྱི་ནར་སོན་རྗེས་ཀྱི་བྱ་བ་ཞིག་རེད” ཟེར། འོ་ན་སློབ་དེབ་
རྫོགས་མེད་ཅིག་རྙིང་བོར་བསྒྱུར་ཅིང་རྒས་གཉེར་ཤིག་ཤིག་ཏུ་བབས་པའི་ཁོང་
ཚང་གིས་རྩོམ་ཡིག་སྟོང་ཕྲག་ཅི་ཙམ་ཞིག་བྲིས་གནང་འདུག་པ་ཚང་མ་མཁྱེན་
གསལ་རེད་དམ།
ཐེངས་ཤིག་ཡང་དགེ་རྒན་གཞན་ཞིག་གིས་སློབ་ཁྲིད་མ་བྱས་པའི་སྔ་རོལ་
དུ་ཟུར་ཟའི་མིག་མདར་ཁེངས་དྲེགས་ཀྱི་ཉམས་ཤིག་བཏོད་ནས “ཁྱོད་ཚོའི་ནང་
ན་སྙན་ངག་པ་བྱེད་རྒྱུ་ཟེར་མཁན་ཡོད་པ་རེད་དམ” ཞེས་ང་ལ་གཟས་གཟས་ཀྱི་
སྐད་ཆ་བཤད། དོན་དངོས་སུ་ངས་སྙན་ངག་གམ་རྩོམ་ཡིག་ཅེས་པ་དེ་སྣང་བ་
མཐུན་ཕྱོགས་ཀྱིས་འབྲི་རྒྱུ་ཞེས་པ་མ་གཏོགས་རྩོམ་པ་པོའམ་སྙན་ངག་པ་བྱེད་རྒྱུ
421



ནགས་ཀློང་ཁུ་བྱུག་འདུ་གནས།
ལྟར་མ་
ཞེས་
་གཏན་ནས་བཤད་ མ་མྱོང་། འོན་ཀྱང་། དེ་རིང་ངས་འདི་
བརྗོད་ན་མི་ལ་ལས་གོ་བ་ལོག་པར་ལེན་རྒྱུ་རེད་སྙམ་ནས་སྐྲག དེ་ལྟར་ལོ་ངོ་
གཉིས་འདས་རྗེས། ངས་འབྲི་དེབ་ཉག་ཉོག་མང་པོ་ཞིག་བསོགས་ཚར་འདུག
དེ་དག་ཀློག་མཁན་ལ་མི་གཅིག་མ་གཏོགས་མེད་མོད། མི་དེ་གཅིག་པོའི་ཆེད་
ངས་ལད་ཟློས་དང་འདྲ་བཤུས་མ་བྱས་ཅི་ཐུབ་ཀྱིས་མུ་མཐུད་དུ་འབྲི་བཞིན་ཡོད།
སྐབས་དེ་རང་ལ་མཁོ་བ་ནི་ཀློག་མཁན་མང་བ་དང་གཟེངས་བསྟོད་མང་བ་
སོགས་མིན་པར་རང་ཉིད་དངོས་དེ་མཚོན་བྱེད་ཀྱི་རྩོམ་ཡིག་གིས་ཆེས་མཆོག་ཏུ་
གྱུར་པའི་གྲོགས་པོ་དང་ལྷན་དུ་ལྷིང་འཇགས་དང་ཞི་བདེའི་འཇིག་རྟེན་གཞན་
ཞིག་གླེང་ཞིང་རོལ་ནས་སྡོད་རྒྱུ་དེ་ཡིན།
མི་ལ་ལས་
ཁྱོད་ཀྱིས་མང་པོ་མང་པོ་
ཞིག་བྲིས་ཡོད་པས་ད་ཁྱོད་ལེགས་པོ་ཡོད་ངེས” སོགས་རྩེད་མོ་དང་ལྡན་པའི་
སྐད་ཆ་ལབ་མོད། ང་རང་སྔར་བཞིན་ཁ་ཁུ་སིམ་མེར་བསྡད།
རང་ལ་ཆ་མཚོན་ནས་བཤད་ན། རྩོམ་ཡིག་ནི་རང་གིས་བརྗོད་འདོད་
པ་དག་བྲིས་པ་ཡིན་ལ་བརྗོད་འདོད་པ་དག་ནི་རང་གི་གཤིས་རྒྱུད་དང་ཚེ་སྲོག་
ལ་འབྲལ་མེད་དབྱེར་མེད་དུ་བརྒྱུས་ནས་བྲིས་ཡོད། གལ་ཏེ་བདག་མི་ལོ་ག་
ཚོད་ལ་འཚོ་གཞེས་གནང་རུང་རང་ལ་བརྗོད་ རྒྱུར་ལུས་པ་དེ་རང་གི་བརྗོད་ན་
ཆོག་པས་གཞན་འདོད་སྲེད་སྐྱེ་བའི་དངོས་པོ་ཅི་ཞིག་ཡོད་དམ་སྙམ། ངས་
དུས་རྒྱུན་རང་ཉིད་ནི་མི་རིགས་ཤིག་གི་གདུང་རྒྱུད་ངོ་མ་ཞིག་ཏུ་རང་རློམ་སྐྱེས་
ནས་མི་གཤིས་དེ་དང་སེམས་ཀྱི་མཛེས་ལྗོངས་དེ་ལ་བརྩི་འཇོག་དང་ཐོབ་ཐང་མི་
དམན་པ་སྤྲོད་ཀྱིན་ཡོད། རྩོམ་རིག་ལ་དགའ་མཁན་གྱི་མི་ཞིག་ལ་ན
བསམ་ཚུལ་དེ་འགྲིག་སོང་བའང་མ་ཡིན་
་་ནམ་སྙམ་ནས་ཐེ་ཚོམ་མེད། ཅི་་
བཤད་ཀྱང་། ལོ་ངོ་ལྔའི་ངལ་རྩོལ་དང་ལོ་ངོ་ལྔའི་ཐོབ་འབྲས་ལ་ཞིབ་འ
རེ་བརྒྱབ་རྗེས་བདག་རང་ཡང་བསྐྱར་བསམ་བློ་གཞན་ཞིག་དང་དངངས་སྐྲག་
གཞན་ཞིག་གི་དབྱིངས་སུ་ལྷུང་འགོ་བརྩམས་འགྲོ།
མཚོན་ན་
ན་
422



བསྒྲལ་རྡོ།
བསྒྲལ་རྡོས་སླར་ཡང་རྡོ་མཁར་དེའི་སྐོར་གྱི་
གཏམ་རྒྱུད་ཅིག་འཆད་ངེས།
སྐྱབས་ཆེན་བདེ་གྲོལ།
ཉི་འོད་དང་རྩྭ་ལྗང་གི་བརྩེ་བ་ཇི་འདྲའི་འཇམ་ཨང་། དེ་ལས་ཀྱང་ཡིད་
དུ་འོངས་པའི་ཚེ་སྲོག་གི་མཛེས་སྡུག་ཅིག་གནའ་བོའི་ལྷ་སྒྲུང་དང་མཁར་རྫོང་གི་
ལྷག་རོ་སྲུང་མཁན་བཞིན་རང་ཅག་གི་མཐོང་ལམ་དུ་མངོན་པ་ནི་ལང་ཚོའི་
འདོད་ཡོན་དང་རང་གཤིས་ཀྱི་ཀླུ་སྒྲས་ཀུན་ནས་སྙེམས་པའི་གཞོན་ནུ་བསྒྲལ་རྡོ་
མ
རེད།
མི་ཚེའི་གཅོང་རོང་གི་ཕྱོགས་སུ་ཐེངས་དང་པོར་གོམ་ཁ་བསྒྱུར་བའི་ཉིན་
མོ་དེར་ཁོས་མདུན་ཕྱོགས་ཀྱི་མི་ཚོགས་ལས་ཞེ་མེར་བའི་སུན་སྣང་ཞིག་ཚོར་ལ
དེ་དང་ལྷན་དུ་རང་དབང་དང་ཞི་བདེས་ཕྱུག་པའི་ཡུལ་ལྗོངས་ཤིག་ཁེར་རྐྱང་གི་
སྨོན་ལམ་བཅོལ་སའི་ལྷ་མོ་དེའི་རྒྱབ་རོལ་ཏུ་རྟོག་བཟོ་བྱས། ཁོས་ཆང་རག་གི་
བཟི་ཁ་དང་རོལ་དབྱངས་ཀྱི་རླུང་འཚུབ་ཁྲོད་ནས་ཉམ་ཆུང་བའི་འབྲོག་ཁྱིམ་
ཞིག་གི་ཉམ་ཉེས་དང་ལས་སྐལ་རྙེད་པ་ནས་མིག་ཆུ་ཁོག་ཏུ་བཅུག་སྟེ་རྒྱང་རིང་
རྒྱང་རིང་གི་མཐའ་མེད་པའི་སྤང་ལྗོངས་དེ་ན་རང་ལ་སྒུག་མཁན་གྱི་སྲས་མོ་
ཞིག་འབྱོར་ཕྱུག་དང་བཅས་བཞུགས་ཡོད་པའང་སེམས་ཐག་བཅད། འདི་ནི་
བསྒྲལ་རྡོར་འགྲུལ་བཞུད་ཀྱི་འདོད་སྲེད་དང་རྨི་ལམ་གྱི་རོལ་རྩེད་ལ་ཞུགས་པར་
མཐུན་རྐྱེན་སྦྱར་བའི་བསམ་པའི་སྟ་གོན་ཐོག་མ་ཡིན།
423



ནགས་ཀློང་ཁུ་བྱུག་འདུ་གནས།
ཁོས་མ་ཡུམ་གྱིས་གནང་བའི་འབྲོག་སྐད་དག་མ་དེར་བརྟེན་ནས་མུ་་
མཐུད་དུ་སྨྲ་དོན“སྤུན་ཟླ་ལགས། ངས་ཕོ་བྲང་པོ་ཏ་ལ་ནི་མེ་ཕུང་ཞིག་ཡིན་པ་
མཐོང་བྱུང་།” བདག་གིས་ལན་དུ། “དེ་བས་ང་ཚོས་ལོ་རྒྱུས་ཀྱི་འཇིག་པ་་
བརྗེད་ཕྱིར་སྐྱེ་བ་རེ་རེར་འདོར་དུ་མེད་པའི་དམ་ཚིག་མཐའ་དག་གར་གྱི་སྟངས་
སྟབས་སུ་བསྒྱུར་ཏེ་དེའི་མཐའ་འཁོར་ནས་སྒོར་བྲོ་རྩེད་ཆོག”
དག་ཞིང་གི་དཀྱིལ་འཁོར་རེ་རེར་སྨོན་པའི་མིག་ཟུང་དང་མཆོད་མེ་་
གྲངས་མེད་པས་ངེད་གཉིས་ཀྱི་ལུས་སྟེང་ལ་ཚད་མེད་པའི་ཤེས་རབ་ཀྱི་འོད་སྣང་
བཀྱེ། བོད་མིའི་སེམས་གཤིས་དང་བྱམས་བརྩེ་མཚོན་པའི་བུ་མོ “བསྟན་་་་
འཛིན་ལྷ་སྐྱིད”D ཀྱང་ཞི་དུལ་གྱི་ཉམས་དང་བཅས་ཏེ་ངེད་གཉིས་ཀྱི་སྨྱུག་
འོག་ནས་རེ་རེ་བཞིན་འཁྲུངས། དེ་ནས་བཟུང་ངེད་གཉིས་ཀྱིས་ཕན་ཚུན་ལ་
གྲོགས་པོའི་མིང་གིས་བོས་ཤིང་དངུལ་ལོར་འཕྲོག་རྩོད་ཀྱི་ནད་ཡམས་བཙན་
པོས་རྨེག་མེད་དུ་གཏོང་བཞིན་པའི་བོད་མིའི་གཤིས་རྒྱུད་གཙང་མ་དེ་ཐ་སྙད་ཀྱི་
བཟོ་རྩལ་ལ་བརྟེན་ནས་སླར་གསོ་བྱེད་པའི་འདུན་མའང་ཐེངས་མང་པོར་གླེང༌།
གང་ལྟར་ཁོ་དང་འགྲོགས་པ་ནས་ང་ལ་ངེས་པ་དོན་གྱི་ཟ་རོགས་འཐུང་
རོགས་ཤིག་ཡོད་པར་གྱུར་ལ་བོད་ཀྱི་རྩོམ་རིག་གི་གར་སྟེགས་སྟེང་ངོ་གནོང་མི་
དགོས་པའི་འཁྲབ་སྟོན་བྱེད་རོགས་ཤིག་ཡོད་པའི་སྣང་བའང་རྒྱུད་ལ་བཅོས་
མིན་དུ་སྐྱེ། གྲོང་ཁྱེར་གྱི་ཟ་ཁང་དང་ཆང་ཁང་རེ་རེ་ནས་མངོན་པའི་སྨྱོ་གར་
རེ་རེའམ་ཕ་ཡུལ་གྱི་རི་ཆུ་ནགས་གསུམ་ལ་བཀོད་པའི་རྐང་རྗེས་རེ་རེ་ངེད་་
གཉིས་ཀྱི་མཛའ་བརྩེའི་དཔང་བོ་དང་འདྲ་བར་ཉི་ཟླའི་འཁོར་སྐྱོད་རིང་མོའི་
ཁྲོད་ཐིམ་ནས་ཡུན་རིང་འགོར་སོང་།
ཁོས་དྲན་གདུང་དང་ སྡུག་བསྔལ་གྱིས་ནོན་པའི་དུས་སྐབས་རེ་རེར་་་་
མཐའ་འཁོར་གྱི་ཟང་ཟིང་ལ་ལོགས་སུ་བྱོལ་ཏེ་རང་སེམས་ཀྱི་འདོད་བློ་ཡོད་ཚད་
སྙན་ངག་དང་སྒྲུང་གཏམ་གྱི་རྣམ་པས་ཤོག་ངོར་ཕབ་པ་དེ་འཚོ་བའི་དོན་སྙིང་
424



བསྒྲལ་རྡོ།
ངོ་མར་བརྩི་བ་ལས་སྙན་གྲགས་ཀྱི་ཁེ་ཕོགས་ཙམ་ཞིག་འཐོབ་ཕྱིར་རྩོམ་སྒྲིག་ཁང་
དག་གི་སྒོ་མོ་ཤུགས་ཆེན་གྱིས་རྡུང་མ་མྱོང་ལ“ཤེས་བྱའི་མཛོད་ཆེན”སྙེག་པའི་
ཚུལ་འཆོས་ཀྱི་བརྩོན་འགྲུས་ཀྱང་དང་དུ་ལེན་མ་མྱོང་། འོན་ཀྱང་ཁོས་བོད་
མིའི་སྐྱིད་སྡུག་དང་འབྲེལ་བར་མ་ཟད་རང་གི་འཚོ་གོས་བཞིན་དགོས་གལ་ཆེ་
བའི་ཐ་སྙད་འགའ་ཤས(2 ལུས་ཀྱི་ཁྲག་རྩ་རེ་རེར་སྦྲེལ་ཐུབ་པ་བྱུང་ན་ཡོད་ཚད་
མཇུག་གྲིལ་ཡང་བློ་འགྱོད་ཕྲན་ཙམ་མེད་པའི་དམ་བཅའ་དམ་པོར་བཞག་ཟིན།
ཁོ་ལ་མཚོན་ན་ཆེད་བསྒྲིགས་ལེ་ཚན་འདི་བསྒྲུབས་པ་ནི་ཀློག་མཁན་ཁྱེད་
ཚོའི་མཐོང་ལམ་དུ་ཆེས་ཐོག་མར་རྒྱལ་ཁའི་དར་ཆ་ཞིག་བསྒྲེངས་པ་ཡིན་པས་
ཕྲན་གྱིས་གཤམ་གྱི་སྐད་ཆ་དེ་ཁོ་རང་སྒུག་པའི་ཐབས་ལམ་ཞིག་ཏུ་ངོས་བཟུང་
སྟེ་ཐེངས་འདིའི་གླེང་མོལ་གྱི་མཇུག་བསྡུ་བར་བྱེད།
“ བསྒྲལ་རྡོས་སླར་ཡང་རྡོ་མཁར་དེའི་སྐོར་གྱི་གཏམ་རྒྱུད་ཅིག་འཆད་
ངེས”
མཆན།
0 བསྟན་འཛིན་ལྷ་སྐྱིད་ནི་ངེད་གཉིས་ཀྱིས་མཉམ་དུ་གསར་བཟོ་བྱས་པའི་སྒྲུང་
གཏམ་གྱི་མི་སྣ་ཞིག་ཡིན་ལ་དེ་ནི་ངེད་གཉིས་ཀྱི་སེམས་གཤིས་ཀྱི་མཛེས་སྡུག་མཚོན་བྱེད་དུ་
གྲུབ་ཡོད།
འདིར་ཁོའི་བརྩམས་ཆོས་ཁྲོད་ རྒྱུན་པར་འབྱུང་བའི་ཐ་སྙད་ཁ་ ཤས་ཏེ “ རྡོ་
མཁར”དང“སྲས་མོ”“སྟོན་ལྗོངས”“ ས་སྲོད”“མེ་ཕུང”སོགས་ལ་གོ་དགོས།
425



EPEARC62
。
-
一



སྨྲེང་བུ།
སྨྲེང་བུ།
ངོ་སྤྲོད་མདོར་བསྡུས།
སྨྲེང་བུ་ལགས་ནི། 1969ལོར་མཚོ་ལྷོ་བྱ་མདོ་རུ་སྐྱེས་ལ། སྔ་གཞུག་
ཏུ་མང་རྫོང་མི་རིགས་སློབ་འབྲིང་དང་མཚོ་ལྷོ་ཁུལ་མི་རིགས་དགེ་ཐོན་སློབ་གྲྭ
ནུབ་བྱང་མི་རིགས་སློབ་ གླིང་དང་མཚོ་སྔོན་མི་རིགས་སློབ་གྲྭ་ཆེན་མོའི་ཞིབ་
འཇུག་སློབ་མ་སོགས་འགྲིམས་ཤིང་། ད་ལྟ་བོད་ལྗོངས་སློབ་གྲྭ་ཆེན་མོ་རུ་དགེ་
རྒན་གྱི་ལས་སུ་རོལ།
：
427



ནགས་ཀློང་ཁུ་བྱུག་འདུ་གནས།
ཁོ་བོའི་མགྱོགས་བྲིས།
དོན་གྲུབ་ཚེ་རིང་།
1987ལོར་གསར་རྩོམ་གྱི་འགོ་ཚུགས་པ་ནས་ཐོག་མར་ ལྷུག་རྩོམ་་་་
ཕྱོགས་ སུ་ གཞོལ་ ཅི་ ཐུབ་བྱས། བར་དུ་སྙན་རྩོམ་གྱི་བསླུ་བྲིད་ཀྱིས་ དྲངས།
མཇུག་ཏུ་རྩོམ་རིག་དཔྱད་གཏམ་གྱི་ཕྱོགས་སུ་གོམ་པ་སྤོ་འགོ་བརྩམས་ན་ཡང་།
རང་ལ་མཚོན་ན། སྤོབས་པ་བརྟས་པ་དང་རེ་བ་ཚིམ་པའི་འབྲས་བུ་ཅི་ཡང་
ལོན་མེད་པ་འདྲ། སྔ་མ་གཉིས་ནི་གཙོ་བོ་ཆགས་སྡང་གིས་བསླངས་པའི་ཡིད་
འགྱུར་དྲག་ཏུ་སྐྱོམ་གྱིན་པའི་ཚེ་དང་། ཡང་ན་སྐྱོ་བ་དང་དྲན་པ་ཤུགས་ཆེར་
རྒྱས་པའི་དུས་སུ་འབྲི་བ་ཡིན་ལ། ཕྱི་མ་ནི་དེའི་ཕྱོགས་ཀྱི་སྟོང་ཆ་དང་དགོས་
མཁོ་ལ་བརྟེན་ནས་འབྲི་ཁུལ་བྱེད་པ་ཡིན། ད་ལྟའི་བར་ལྷུག་རྩོམ་བཅུ་བདུན་
དང་སྙན་རྩོམ་སོ་གཅིག སྒྲུང་གཏམ་གཉིས། རྩོམ་རིག་དཔྱད་གཏམ་བཅུ་
གཅིག རྩོམ་ཡིག་བསྒྱུར་མ་གཉིས། གླུ་ཚིག་གསུམ་བཅས་ཁྱོམ་བསྡོམས་
རྩོམ་སྣ་དྲུག་ཅུ་ལྷག་དངོས་སུ་སྤེལ། བརྩམས་ཆོས་སུ་བགྲང་ཆོག་ཙམ་གྱི་དེ་
དག་གི་ཁྲོད་དུ་རྩོམ་འཇུག་ལས་དང་བོ་བ་རེ་འགའ་ཞིག་ལ་ཤུགས་རྐྱེན་ཡོད་
མེད་ཁ་ཚོན་གཅོད་དཀའ་ནའང་། ཉེ་འགྲམ་གྱི་རྩོམ་གྲོགས་དང་ཀློག་པ་པོ་
སྐོར་ཞིག་གིས་བཟང་ངན་ཅི་རིགས་གླེང་བཞིན་ཡོད། དེ་ནི་བདག་ལ་མཚོན་
ན་རྡུལ་སྤྲུགས་ཐེངས་ཤིག་དང་སྐུལ་ལྕག་ཐེངས་ཤིག་རེད།
ཆབ་ཆའི་ལོ་ངོ་བདུན་རིང་གི་ཁང་མིག་དོག་མོ་དེ་ལ་འཇིག་རྟེན་འཛོམས་
428



སྨྲེང་བུ།
སྨེ
བུ
ཁང་དང་ཉི་ཟླའི་གུར་ཁྱིམ་ཞེས་མིང་སྙན་པོ་ཞིག་སྦྱར་ལ། གོང་གི་གྲུབ་འབྲས་
སུ་བགྲངས་པའི་བརྩམས་ཆོས་ཕལ་མོ་ཆེ་ཞིག་ཀྱང་འདིའི་སྐབས་སུ་བྱུང་བར་
མངོན། ཞོར་དུ་མིང་སྙན་པོ་དེ་དང་བདག་གི་དུང་སེམས་ཀྱི་མཚོ་ཁར་བཞད་
པའི་དྲན་རྟེན་གྱི་རླབས་རིས་འཛུམ་པའི་མེ་ཏོག་གི་ཚོགས་ལ་བདག་གིས་ཐུགས་
རྗེ་ཆེ་ཞུ་བཞིན་ཡོད་དོ། །
429



ནགས་ཀློང་ཁུ་བྱུག་འདུ་གནས།
ངའི་མིག་ལམ་གྱི་སྨྲེང་བུ།
བོད་འཚམས་སྐྱིད།
ངའི་སྣང་ངོར། སྨྲེང་བུ་ནི་ཡུལ་སྐོར་ལྗོངས་རྒྱུ་ལ་དགའ་བོ་ཡོད་པ་དང་།
ནམ་རྒྱུན་ཕྱི་རོལ་དུ་འགྲོ་ཐེངས་རེར།
དཔེ་ཆ་དང་ལྕགས་སྨྱུག
ཤོག་བུ་
བཅས་འཛིན་ངེས་ཡིན་ལ། རང་གི་མཐོང་ཐོས་མྱོང་གསུམ་གྱི་སྐོར་ཉིན་ཐོར་
འགོད་པ་དང་། དེ་དག་གསར་རྩོམ་གྱི་རྒྱུ་ཆ་བྱེད་ཀྱིན་ཡོད། ཡུལ་དུ་སྡོད་
དུས་ཀྱང་བརྙན་འཕྲིན་གསར་འགྱུར་ལ་ལྟ་བའི་དུས་ཚོད་ཕུད། དཔེ་ཆ་ཀློག་
པ་མིན་ན། རྩོམ་ཡིག་འབྲི་བ་ཡིན། དུས་ཚོད་དམ་འཛིན་བྱེད་རྒྱུ་དེ་ཁོའི་
གོམས་སྲོལ་ཞིག་ཏུ་གྱུར་ཡོད། གཞན་ཡང་། བློས་ཐུབ་པའི་སྤུན་ཟླ་དང་
མོས་འདུན་གཅིག་པའི་རྩོམ་གྲོགས་ནི་ཁོའི་ཁེར་རྐྱང་སེལ་བའི་གཉེན་པོ་ལྟ་བུ་
རེད། དེ་ དག་ ལ་ ཁྲེལ་ གཞུང་ དང་ ལྡན་ པའི་ སྒོ་ ནས་ འགྲོགས་ པ་ ཡིན་ ལ།
ངལ་གསོ་བའི་སྐབས་སུ་ཨ་རག་ཉུང་རེ་འཐུང་ནས་གྲོགས་པོ་དེ་དག་དང་མཉམ་
དུ་སེམས་གཏམ་དང“རྒྱལ་ཁབ་ཀྱི་དོན་ཆེན”སྣ་ཚོགས་གླེང་བའི་སྲོལ་ཡོད།
ཁོའི་གྲོགས་པོའི་ཁྲོད་དུ་སྤྲང་པོ་དང་བྱིས་པ་ཡོད་ལ། རྫི་བོ་དང་གྲྭ་
བཙུན། འཁྱམ་པོ་ཡང་ཡོད་པས། འཇིག་རྟེན་འཛོམས་ཁང་ནི་དེ་དག་གི་
གནས་ཚང་ཡིན་ལ། སྐབས་དང་སྐབས་སུ་ཧ་ཧ་ཧོ་ཧོ་ཞེས་འཕུར་གྱིན་པའི་
སྣ་
43O



སྨྲེང་བུ།
དགོད་སྒྲ་དེས་མི་ཡོངས་ལ་བག་ཆགས་མཐུག་པོ་ཞིག་བསྐྲུན་ཡོད།
མདོར་ན། ཁོས་རྩོམ་རིག་གི་ཀྱག་ཀྱོག་ལམ་དུ་ངལ་དུབ་བརྗེད་ཡོད་
ཅིང་། སྒོར་བྲོ་ཡི་ཟང་ཟིང་གླིང་ལ་མོས་པ་བཅོལ་ཡོད། དེ་ནི་ཁོའི་དགའ་
ཕྱོགས་གཙོ་བོ་ཞིག་ཀྱང་རེད།
༣ .
431



者,帶著第易量



བཀྲ་བྷ།
བཀྲ་བྷ།
ངོ་སྤྲོད་མདོར་བསྡུས།
བཀྲ་ བྷ་ ལགས་ ནི། 1963ལོར་ མཚོ་ སྔོན་ གུང༌ ཧོ་ རྫོང༌ དུ་ སྐྱེས།
1976ནས་བཟུང་རྫོང་ཆོས་རྗེ་སློབ་ཆུང་དང་མཚོ་ལྷོ་མི་རིགས་དགེ་ཐོན་སློབ་
གྲྭར་ཞུགས་ཤིང་། 1986ལོ་ནས་མཚོ་སྔོན་མི་དམངས་ཀུན་ཁྱབ་རླུང་འཕྲིན་
ལས་ཁུངས་སུ་བྱ་བ་བསྒྲུབས། 2001ལོར་མཚོ་སྔོན་མི་རིགས་སློབ་གླིང་གི་
ཞིབ་འཇུག་སློབ་མ་ཐོན་རྗེས་ཀྲུང་དབྱང་མི་རིགས་སློབ་ཆེན་བོད་རིག་པའི་སྡེ་
ཁག་ཏུ་ཕྱག་ལས་གནང་།
སྤྱི་ལོ1985ལོ་ནས་བཟུང་། བོད་ཁམས་ཀྱི་དུས་དེབ་དང་ཚགས་པར་
ངོས་སུ་སྒྲུང་གཏམ་དང་ལྷུག་རྩོམ། འགྱུར་རྩོམ་དང་རིག་གཞུང་དཔྱད་རྩོམ་
སོགས་རྩོམ་ལུས་མི་འདྲ་བའི་བརྩམས་ཆོས་བརྒྱ་ཕྲག་ཙམ་སྤེལ་བ་དང་། དེ་
དག་ལས《 སྒྲོལ་མ་ཉེར་གཅིག》ནི1994ལོར་ཀན་སུའུ་མི་རིགས་དཔེ་སྐྲུན་ཁང་
གིས་པར་ལ་བཏབ་པ་དང་། འདི་ནི་བོད་ཀྱི་མུ་འབྲེལ་སྒྲུང་གཏམ་ཡིག་བརྒྱ་
མ་ཐོག་མ་ཡིན། སྒྲུང་འབྲིང་ཕྱོགས་བསྒྲིགས《 འཚུབ་མ་ཁེར་རྐྱང》2006ལོའི་
མཚོ་སྔོན་མི་རིགས་དཔེ་སྐྲུན་ཁང་གི་པར་སྐྲུན་འཆར་གཞིའི་གྲས་ལ་བཀོད་པ་
དང༌། གསར་འགྱུར་གཞུང་ལུགས་ཐད་ཀྱི་དཔེ་དེབ《གསར་འགྱུར་རྩོམ་པ་ལ་
འཇུག་པའི་སྒོ》ཞེས་པ་ཀྲུང་དབྱང་མི་རིགས་སློབ་གྲྭ་ཆེན་མོའི་དཔེ་སྐྲུན་ཁང་
གིས་པར་ལ་བཏབ། དེ་མིན། སྒྲུང་འབྲིང《ར་བྷ་འདྲེ་མིག་དང་རིན་ཆེན་
་སྔོན་ཞིང་ཆེན་གྱི་སྐབས་དང་པོའི་ན་གཞོན་
ཐོབ་པ་དང༌། 《 སྲིན་པོ་གཡུ་རྔོག་དང་ཉི་མ་ལྷ་ས》ལ་སྐབས་གསུམ་པའི《སྦྲང་
ཆར》རྩོམ་རིག་བྱ་དགའ་ཐོབ།
མི
རྒྱལ་ཁ》ལ་མཚོ་
་རྩོམ་རིག་བྱ་དགའ་
433



:
ནགས་ཀློང་ཁུ་བྱུག་འདུ་གནས།
ངས་སྒྲུང་གཏམ་ལ་འདི་ལས་ཅི་ཞིག་བཤད།
བཀྲ་བྷོ།
ང
ཐོ་
དང་པོ། ང་།
དེང་སྐབས་ཀྱི་སྙན་ངག་པ་དང་སྒྲུང་གཏམ་པ་ལ་ལས་བརྩམས་ཆོས་་
ལེགས་པོ་རེ་གཉིས་བྲིས་རྗེས། རང་གིས་རང་ཉིད་གངས་ཅན་སྐྱབས་མགོན་
དུ་བསྐོས་ཡོད་པ་མ་ཟད། རང་གིས་འགྲོ་བ་མིའི་རིགས་ཀྱི་བདེ་སྡུག་མཐར་
ཐུག་རྟོགས་ཡོད་པས། བརྩམས་ཆོས་ཀྱི་བླ་སྲོག་ནི་འགྲོ་བ་མིའི་རིགས་ཀྱི་ལས་
དབང་ཡིན་པར་བརྗོད། ང་ལ་ཆ་མཚོན་ན། མིག་སྔའི་བར་དུ་ལེགས་གྲས་
སུ་ཚུད་པར་ སྙམ་པའི་བརྩམས་ཆོས་ གཅིག་ཀྱང་མ་བྲིས་པས། རང་རློམ་་
རླབས་པོ་ཆེ་དེ་འདྲ་གཏན་ནས་མེད།
འདས་དུས་ལ་བསམ་གཞིགས་བྱས་ན། བདག་གི“རྩོམ་རིག་ལྟ་བ”ལ་
འགྱུར་ལྡོག་ལན་མང་བྱུང༌། སློབ་ཆུང་གི་ལོ་རིམ་གསུམ་པའི་སྐབས་སུ།
ཡིག་ལ《 གཟབ་རྒྱས་ཆེ་བའི་རྒྱལ་སྟོན་དུས་ཆེན》ཟེར་བའི་རྩོམ་ཡིག་ཅིག་བྲིས་
པར་དགེ་རྒན་གྱི་གཟེངས་བསྟོད་ཐོབ་པ་མ་ཟད། འཛིན་གྲྭ་གོང་མ་རྣམས་སུ་
ཀློག་འདོན་བྱས་པ་ན། ང་རང་ནི་སློབ་གྲྭའི“མི་སྣ་གྲགས་ཅན”ཞིག་ཏུ་གྱུར།
དུས་དེ་ནས་བཟུང༌། རྩོམ་ཡིག་ལས་བྱ་ལ་སྤྲོ་སྣང་ཆེན་པོ་བྱུང་མོད།
རྟེན་ན་རྩོམ་པ་པོ་ཟེར་བའི་ལས་རིགས་ཤིག་ཡོད་པ་གཏན་ནས་མི་ཤེས་པས།
རྩོམ་ཡིག་འབྲི་བར་འབད་པ་ནི་དགེ་རྒན་གྱི་བཟང་བསྟོད་དང་སློབ་གྲོགས་ཀྱི་
ཡིད་སྨོན་བརྩོན་ལེན་བྱེད་ཆེད་ལས་མ་འདས། སློབ་འབྲིང་ན་སློབ་གཉེར་
ཁ་
འཇིག་
434



བཀྲ་བྷ།
རྗེས་སུ།
རྗེ
བྱེད་བཞིན་པའི་སྐབས་སུ། 《སྦྲང་ཆར》དང《མཚོ་སྔོན་མང་ཚོགས་སྒྱུ་རྩལ》
སོགས་བོད་ཡིག་དུས་དེབ་མང་པོ་གསར་སྤེལ་བྱས་པ་ན། འཇིག་རྟེན་ན་རྩོམ་
པ་པོ་ཟེར་བ་ཞིག་མཆིས་པ་ཤེས་པ་དང༌། གསར་རྩོམ་ལས་ཕྱོད་ཆེ་བའི་སྐུ་
ཞབས་དོན་གྲུབ་རྒྱལ་སོགས་ལ་འགྲམ་ཆུ་ལྡང་སྟེ། རང་ཉིད་ལ་མཚན་སྙན་
དང་སྤྱི་ཚོགས་གོ་གནས་བརྩོན་ལེན་བྱེད་ཆེད་རྩོམ་རིག་ལ་སྤྲོ་སེམས་ཆེན་པོ་
བཅངས་འགོ་བརྩམས།
སྐབས་དེར།
“ བརྩམས་ཆོས” སྣ་ཚོགས་གསར་
རྩོམ་བྱས་ཏེ་དུས་དེབ་རྩོམ་སྒྲིག་ཁང་ལ་བསྐུར་མོད། ཐམས་ཅད་ཆུ་ནང་ལ་རྡོ་
འཕངས་པ་ལྟར་གར་སོང་རྗེས་མེད་དུ་གྱུར། མཚོ་ལྷོ་དགེ་ཐོན་
སློབ་གྲྭར་ཞུགས་པ་ན། བསླབ་གཞི་ཇེ་མང་ལ་སོང་བ་དང་བསྟུན་ནས་ཁོམ་
སྐབས་ཀྱང་དེ་འདྲ་མེད་པ་གྱུར་མོད། སྔར་བཞིན་མཚན་སྙན་ལ་འགྲམ་ཆུ་
ལྡང་བཞིན་ཡོད་པས། རྩོམ་རིག་གསར་རྩོམ་ནི་ཕུགས་རེ་མངོན་འགྱུར་བྱེད་
པའི་ཐབས་ལམ་གལ་ཆེན་ཞིག་ལ་བརྩིས་ཏེ། རྒྱལ་ཁབ་ཕྱི་ནང་གི་སྒྲུང་གཏམ་
གྲགས་ཅན་མང་པོར་ལྟ་ཀློག་བྱེད་ཞོར་དུ། ནུས་པ་ཡོད་ཚད་བཏོན་ནས
“གསར་རྩོམ”གྱི་ལས་ལ་འབད་འབུངས་ལྷོད་མེད་བྱས། མཐོ་འབྲིང་གི་ལོ་
རིམ་གཉིས་པའི་སྐབས་སུ།
སློབ་གྲོགས་སྟག་འབུམ་རྒྱལ་དང་མཉམ་འབྲེལ་
བྱས་ཏེ་གསར་རྩོམ་བྱས་པའི་སྒྲུང་གཏམ《མཚོ་སྐྱེས》ཞེས་པ《ཟླ་ཟེར》དུས་དེབ་
སྟེང་དུ་སྤེལ་པ་ན། ཕུགས་བསམ་མངོན་འགྱུར་བྱུང་བའི་དགའ་སྣང་ཆེན་པོ་
སྐྱེས་པ་མ་ཟད། རང་ཉིད་མི་ཆེན་གྲས་ལ་ཚུད་སོང་སྙམ་ནས་ང་རྒྱལ་སྔར་
མེད་ཅིག་ཀྱང་སྐྱེས།
དགེ་ཐོན་སློབ་གྲྭ་ནས་སློབ་མཐར་ཕྱིན་ཏེ་མཚོ་སྔོན་རླུང་འཕྲིན་ཁང་ལ་
ལས་བགོས་བྱས་རྗེས། གསར་འགོད་པའི་དམིགས་བསལ་ལས་རིགས་དེ་ལ་
བརྟེན་ནས། བདག་གི་ལྟ་ རྒྱ་ མཐོང་རྒྱ་ རིམ་ བཞིན་ཇེ་ཆེར་སོང་ བ་ དང༌།
ལྷག་པར་སེམས་ཁོང་གི་མི་ཆེན་སྐོར་ཞིག་ལ་ཐུག་འཕྲད་དང་ཆ་རྒྱུས་ཕྱོགས་ཙམ་
55
435



ནགས་ཀློང་ཁུ་བྱུག་འདུ་གནས།
མ
ན་
བྱུང་བ་ན། གསར་རྩོམ་གྱི་ཁ་ཕྱོགས་ལའང་འགྱུར་ལྡོག་བྱུང་སྟེ། མཚན་
སྙན་དང་རྩོམ་ཡོན་ལ་རེ་ལྟོས་བྱེད་པའི་ཞོར་དུ། རྩོམ་རིག་ལ་བརྟེན་ནས
“ རང་གི་རིགས་ལ་སྲི་ཞུ་ཅུང་ཟད་སྒྲུབ”པའི་མོས་འདུན་བྱུང་། འོན་ཀྱང་།
སྐབས་དེར་རང་གི་གསར་རྩོམ་གྱི་ཆུ་ཚད་ཧ་ཅང་ཞན་རུང༌། ངེས་པ་དོན་གྱི་
མི་ཆེན་ཞིག་ཏུ་འགྱུར་ཆེད། བརྩམས་ཆོས་ལ་རེ་ལྟོས་ཆེན་པོ་བཅངས་པ་ན།
བརྩམས་ཆོས་རྣམས་ནི་ར་མིན་ལུག་མིན་ཅི་ཡང་མིན་པ་ཞིག་ཏུ་གྱུར།
ཕལ་ཆེར་ལོ་རབས་དགུ་བཅུ་བ་ནས་བཟུང༌། འབྲེལ་ཡོད་གཞུང་་་་
ལུགས་སྐོར་ཞིག་ལ་རང་སྦྱོང་བྱས་པ་དང་། ལྷག་པར་ན་ཚོད་རིམ་གྱིས་སྨིན་
པ་དང་བསྟུན་ནས། ཧམ་སེམས་ཁོ་ན་ལ་བརྟེན་ནས་གསར་རྩོམ་ལ་གྲུབ་་
འབྲས་འབྱུང་དཀའ་བ་རྟོགས་ཏེ།
རང་སེམས་ལྷོད་ལ་ཕབ་སྟེ་སྒྲུང་གཏམ་
འབྲི་སྐབས་སྒྲུང་གཏམ་ལས་ཅི་ཡང་མི་དྲན་པར་གསར་རྩོམ་བྱེད་འགོ་བརྩམས།
སྐབས་དེར། ཧམ་སེམས་སྤངས་ཏེ་ལྷག་སེམས་རྣམ་དག་གིས་གསར་རྩོམ་
བྱས་པ་ན། གསར་རྩོམ་གྱི་ཆུ་ཚད་ལ་ཐོད་རྒལ་རབ་དང་རིམ་པ་བྱུང་མོད།
གོམས་སྲོལ་ངན་པ་དུས་ཡུན་ཐུང་བར་སྒྱུར་དཀའ་བས། སྐབས་དེར་གསར་
རྩོམ་བྱས་པའི《སྒྲོལ་མ་ཉེར་གཅིག》གི་ཁག་ཅིག་ལ་ཤན་ཤུགས་ངན་པ་དེ་འདྲ་
ཐེབས་ཡོད།
ད་སྐབས། ངས་སྔར་བཞིན་འགྲོ་བ་མིའི་རིགས་ཀྱི་ལས་དབང་ཟེར་
བའི་གནས་ལུགས་ཟབ་མོ་དེ་མི་རྟོགས་རུང༌། སེམས་ན་སྟོང་ཆ་དང་ཧམ་
སེམས་ཅི་ཡང་མེད། ལྟོགས་ན་ཟས་ཟ་བ་དང་།
གྲང་ན་གོས་གོན་པའི་འཚོ་
གནས་བྱེད་ལུགས་ལྟར། སྤྲོ་སྣང་དང་ཁོམ་པ་ཡོད་དུས་ཚེ་སྟོད་ཀྱི་མཐོང་ཐོས་
ལ་བསམ་གཞིགས་བྱས་པའི་ལྟ་བ་དང་བརྩེ་བ་དེ་སྦྱོར་ནས་ཞིབ་མོར་བྲིས་པ་ན།
བརྩམས་ཆོས་རྣམས་སྒྲུང་གཏམ་དང་ཆ་འདྲ་བ་ཞིག་ཏུ་འགྱུར་བཞིན་ཡོད་མོད།
ཀློག་མཁན་གྱིས་ཅི་བཤད་མི་ཤེས། གང་ལྟར་ང་རང་གངས་ ཅན་ སྐྱབས་་་
436



བཀྲ་བྷ།
ངས།
མགོན་གྲས་ལ་ཞུགས་ཐབས་མེད་ལ། ཞུགས་འདོད་ཀྱང་མེད་པས། རང་
ཉིད་ཀྱི་ལམ་ལ་རང་ཉིད་ཞུགས་ཏེ་མུ་མཐུད་དུ་མདུན་ལ་འགྲོ་བ་ལས་གཞན་
གྱིས་ཅི་བཤད་ལ་ཉན་འདོད་ཆེན་པོ་མེད།
གཉིས་པ།
རྩོམ་པ་པོ་ལ་ལས་གསར་རྩོམ་ཁོ་ན་གཉེར་ན་གཞུང་ལུགས་མི་མཁོ་ཟེར་
མོད། བདག་གིས་དེ་གནས་ལུགས་ཡང་དག་ཅིག་ལ་བརྩི་མི་ཐུབ། ང་རང་
མཚོ་ལྷོ་དགེ་ཐོན་སློབ་གྲྭ་ན་སློབ་གཉེར་བྱེད་སྐབས། གོ་སླ་ཞིང་འཛིན་བདེ་
བའི་ གཞུང་ལུགས་དཔེ་དེབ་ཅིག་བཀླགས་རྗེས། མིག་ལམ་གྱི་ཡོད་ཚད་
གསལ་ལམ་མེར་སོང་བའི་ཚོར་སྣང་བྱུང་། རྗེས་སུ། དཔེ་དེབ་དེ་ལས་ཅི་
བཤད་ལེགས་བཤད་དུ་བརྩིས་ཏེ། ཐོག་མར་ རང་གི་ཡིད་དབང་འཕྲོག་པ་
དང་བློ་ཡིས་འཆུམས་པའི་སྒྲུང་གཏམ་ལེགས་པོ་རེ་བདམས། སྔོན་ལ་ལྟ་ཀློག་
ཞིབ་མོ་བྱེད་པ་དང་། དེ་ནས་བརྩམས་ཆོས་དེ་ཇི་བཞིན་དུ་བློར་འབྲི་བྱེད་
གང་ཐུབ་བྱས་རྗེས། - མ་ཡིག་ལ་ཆད་ལྷག་ཤོར་པ་དང་། རང་གིས་བློ་བཅོས་
བྱས་པ་རྣམས་མ་ཡིག་ལྟར་བཅོས་ན་བརྩམས་ཆོས་དེ་ལ་ངེས་ཤེས་གསར་བ་ཞིག་
ཐོབ་ངེས་ཡིན།
གོང་གི་ཐབས་ཇུས་དེ་ལག་བསྟར་བྱས་ནས་རྩོམ་པ་པོ་མང་པོའི་བརྩམས་
ཆོས་ལ་ལད་འབྲི་དང་ཞིབ་འཇུག་བྱས་ན། ཇི་ལྟར་འབྲི་བའི་ཐད་དུ་བློ་སྐྱེད་
ཆེན་པོ་འབྱུང་བས། དེ་དུས་རང་ལ་ཆ་རྒྱུས་ཡོད་པའི་འཚོ་བ་དང་མི་སྣ་་
གནད་དུ་བཟུང་ནས་གསར་རྩོམ་གྱི་ལས་ལ་དངོས་སུ་ཞུགས་པ་ན། གསར་
རྩོམ་ལའང་བཤད་མི་ཤེས་པའི“སྤྱི་འགྲོས”ཤིག་ཡོད་པའི་ཚོར་སྣང་བྱུང༌། ད་
སྐབས། ངས་སྒྲུང་གཏམ་ལེགས་པོ་རྣམས་ལ་ལྟ་སྐབས། དེ་དག་གི་བཟང་
ཆ་ཚུར་ལེན་བྱེད་པ་དམིགས་སུ་བཟུང་བ་ཡིན་ལ། རང་ལ་མཁོ་བའི “འཚོ་
བཅུད”ལེགས་པོ་རེ་རྙེད་རྗེས། འབྲེལ་ཡོད་དཔེ་དེབ་བཀླགས་ཏེ་གཞུང་་་
437



ནགས་ཀློང་ཁུ་བྱུག་འདུ་གནས།
མ་
བས།
ལུགས་ཐད་ནས་རང་གི་ཞན་ཆ་དང་གཞན་གྱི་ལེགས་ཆ་དེ་ར་སྤྲོད་བྱེད་བཞིན་
ཡོད།
བདག་གི་མྱོང་རྟོགས་ལྟར་ན། གསར་རྩོམ་ལ་ཐོག་མར་འཇུག་དུས་
ཐོག་མར་གཞུང་ལུགས་ཞིབ་ཏུ་སྦྱོང་བ་དང༌། དེ་ནས་གསར་རྩོམ་གྱི་ལས་ལ་
རོལ་ན། གཞུང་ལུགས་ནི་གསར་རྩོམ་གྱི་དྲ་རྒྱུར་གྱུར་ཏེ། གསར་རྩོམ་ལ་
རང་དབང་མེད་པར་འགྱུར་བ་འདྲ། དེ་བས་གཞུང་ལུགས་གཉིས་ཀ་གོ་རིམ་
དང་འཆར་བཀོད་ཟུང་འབྲེལ་ལེགས་པོ་བྱས་ན་བཟང་།
གསུམ་པ། ངའི།
རྩོམ་རིག་ནི་སྐད་ཆའི་སྒྱུ་རྩལ་ཡིན་མོད། བོད་ལ་མཚོན་ན། ཁྱིམ་པ་
བའི་རྩོམ་རིག་དེ་ཙམ་ མ་
ད་དར་
ང་གཏམ་ གསར་རྩོམ་བྱེད་ སྐབས།
དམངས་ཁྲོད་ཀྱི་སྐད་ཆ་ལེགས་པོ་རྣམས་ཡི་གེར་ཇི་བཞིན་བཀོད་མི་ཐུབ་པས།
གསར་རྩོམ་ལ་སྐད་ཆའི་དཀའ་ངལ་བྱུང༌། ལྷག་པར་མི་སྣའི་ཁ་བརྡ་འབྲི་དུས་
དཀའ་ངལ་དེ་བས་ཀྱང་ཆེ། གལ་སྲིད། ཁ་བརྡ་དེ་ཨ་མདོའི་དམངས་སྐད་
དང་བསྟུན་དྲགས་ན། དབུས་གཙང་དང་ཁམས་ཕྱོགས་ཀྱི་ཀློག་པ་པོས་མི་གོ།
གལ་སྲིད་ཨམ་སྐད་དེ་ཡིག་སྐད་རྒྱུགས་ཆེ་བས་བྲིས་ན་རྩོམ་གྱི་ཉམས་ཤོར་འགྲོ།
འདི་ནི་ང་རང་གསར་རྩོམ་ལ་འཇུག་སྐབས་ཀྱི་དཀའ་ངལ་ཆེས་ཆེ་བ་ཞིག་ཡིན་
བོད་ཀྱི་དེང་རབས་སྒྲུང་གཏམ་ལ་མདུན་ལམ་ཡོད་དགོས་ན། རྒྱལ་
ཁབ་གཞན་དང་མི་རིགས་གཞན་གྱི་བརྩམས་ཆོས་ལས་ལེགས་ཆ་བསྡུ་བ་ནི་
ཐབས་ལམ་གལ་ཆེན་ཞིག་ཡིན་མོད། ཚུར་ལེན་ག་ཙམ་བྱས་ན་མི་རིགས་ཀྱི་
ཁྱད་ཆོས་རྒྱུད་འཛིན་བྱེད་པར་ཉེན་ཁ་དེ་ཙམ་ཡོད་པས། ཚུར་ལེན་དང་རྒྱུད་
འཛིན་གཉིས་ཀ་ཟུང་འབྲེལ་གང་ལེགས་བྱེད་མི་ཐུབ་པ་ནི་ངའི་དཀའ་ངལ་
གཉིས་པ་ཡིན།
འཚོ་བ་ནི་སྒྲུང་གཏམ་གྱི་རྨང་གཞི་ཡིན་མོད། ཡུལ་གྲུ་མང་པོར་འཚོ་
ངལ་་
438



བཀྲ་བྷ།
བའི་གོ་སྐབས་མ་ལྡན་པས། འཚོ་བའི་ཐད་ནས་མུ་གེ་ཆེན་པོ་བྱུང་། “སྒོམ”
ནས་གསར་རྩོམ་བྱེད་དགོས་པ་ནི་ངའི་དཀའ་ངལ་གསུམ་པ་ཡིན། །
439



ནགས་ཀློང་ཁུ་བྱུག་འདུ་གནས།
འཕྲིན་ཡིག་ཅིག
ཚེ་དཔལ་སྟོབས་ལྡན།
ཕུ་བོ་ལགས། འུ་གཉིས་ན་ནིང་ལོ་མཇུག་ལ་འཕྲད་སྐབས། ལགས་
ཀྱིས་སྒྲུང་ཐུང《མཚོ་མོ་བོར་བའི་ཆུ་བྱ 》དང《 འཚུབ་མ་ཁེར་རྐྱང》། སྒྲུང་
འབྲིང《ཇ་ཐུངས》དང《རི་རྩ་བ་གཅིག་ལ་རྩེ་མོ་གསུམ》སོགས་བློས་སློང་བྱས་
འདུག་ལ། ད་སྐབས་དེ་དག་ལས་གང་ཞིག་བྲིས་ཚར་བའམ་འབྲི་བཞིན་ཡོད་
པའི་སྨོན་འདུན་ཞུ།
དགུན་གནང་གི་སྐབས་ བུ ཆེད་དུ་ཕུ་བོ་ལགས་ཀྱི་བརྩམས་ཆོས་་་་
རྣམས་བཙལ་ཏེ། གསར་རྩོམ་གྱི་དུས་ཚོད་གཞིར་བཟུང་སྟེ་གོ་རིམ་ལེགས་
པར་བསྒྲིགས་རྗེས། མྱོང་རོལ་དགོས་མཁོ་དང་དཔྱད་བརྗོད་དམིགས་ཡུལ་
བྱས་ཏེ་ལྟ་ ཀློག་ལན་ གཅིག་བྱས་པ་ན། ངོས་ཟིན་གསར་བ་དང་ཚོར་སྣང་
གསར་བ “ མ་ལག་ཅན”་ཞིག་ཐོབ་པར་གྱུར་པས། ཆེད་དུ་འཕྲིན་ཡིག་འདི་
བྲིས་ཏེ་བསྟོད་སྨད་གཉིས་ཀའི་མཐའ་ལ་མ་ལྷུང་བའི་གདེང་འཇོག་ཚུལ་མཐུན་
བྱེད་རྩིས་ཡིན་ལ། འདིས་ཀྱང་ཕུ་བོའི་གསར་རྩོམ་ལ་ཅུང་ཟད་ཕན་པར་སྨོན།
ཕུ་བོ་ལགས། ཁྱེད་ཀྱི་དུས་དེབ་དང་ཚགས་པར་སྟེང་དུ་སྤེལ་བའི་
བརྩམས་ ཆོས་ ཐོག་མ་ནི《 མཚོ་སྐྱེས》ཞེས་པའི་སྒྲུང་ཐུང་དེ་ཡིན་ལ། སྒྲུང་
གཏམ་དེ་ན་གཞོན་རྩོམ་པ་པོ་གྲགས་ཅན་སྟག་འབུམ་རྒྱལ་དང་མཉམ་འབྲི་བྱས་
པ་ཡིན་པས། ཐུན་མོང་གི་འཇོན་ཐང་ལས་ཁྱེད་གཅིག་པུའི་གསར་རྩོམ་གྱི་
ས
44O



བཀྲ་བྷ།
མཐའ་མ་
ཤེས་རབ་དེ་རྟོགས་དཀའ་མོད། གང་ལྟར་མཚོ་ལྷོ་དགེ་ཐོན་སློབ་གྲྭའི་མཐོ་
འབྲིང་གི་ལོ་རིམ་གཉིས་པའི་སྐབས་སུ། སྒྲུང་གཏམ་དེ་འདྲ་གསར་རྩོམ་བྱེད་
ནུས་པ་ནི་དངོས་འབྲེལ་རྗེས་སུ་ཡི་རང་བྱེད་དགོས་པ་ཞིག་རེད།
ཕུ་བོ་ལགས་ཀྱིས་དུས་དེབ་སྟེང་དུ་སྤེལ་བའི་བརྩམས་ཆོས་གཉིས་པ་ནི་
1987ལོའི《སྦྲང་ཆར》དེབ་དང་པོའི་སྟེང་གི《 རུས་སྦལ》ཞེས་པའི་སྙན་ངག་
ཡིན་ལ།
སྙན་ངག་དེ་ཁྱོད་ཀྱི་སྙན་ངག་བརྩམས་ཆོས་ ཐོག་མ
མ་དང་ན
གཉིས་ཀ་ཡིན་པ་མ་ཟད། སྐུ་ཞབས་དོན་གྲུབ་རྒྱལ་གྱི《ལང་ཚོའི་རྦབ་ཆུའི》ཚ་
བོ་ དང༌ ཡང་ ཚའི་ གྲས་ སུ་ གཏོགས་ པས། ཐུགས་ རྒྱལ་ མ་ བཞེངས་ དང་།
སྙན་ངག་གི་ཐད་ནས་ཁྱེད་ལ་འཇོན་ཐང་འདི་ཙམ་ལྡན་ཞེས་གཏན་ནས་བརྗོད་
ཐབས་མེད་ལ། ཉིད་ཀྱིས་སྙན་ངག་བརྩམས་ཆོས་གཅིག་ལས་མ་བཀོད་པར་
གཞིགས་ན། “ས་དེ་ནས་གྲོ་མ་མ་རྙེད་པས། འཇོར་ཁུར་ནས་སླར་ཡོང་
རྗེས”། རང་ལ་འཚབ་པའི་བགྲོད་ལམ་གསར་བ་བཙལ་བ་ཡིན་པའི་ཚོར་བ་
སྟེར། 《རུས་སྦལ》གྱི་རྗེས་སུ། ལོ་གསུམ་བཞི་ཙམ་གྱི་རིང་ལ་བརྩམས་ཆོས་
གཅིག་ཀྱང་མ་སྤེལ་བ། སྐབས་དེར་ཕལ་ཆེར་སློབ་སྦྱོང་ལ་འབད་དེ་གསར་
རྩོམ་གྱི་ལས་ལ་དངོས་སུ་འཇུག་པར་གྲ་སྒྲིག་བྱས་པ་ཡིན་ལས་ཆེ།
ཕུ་བོ་ལགས། ཁྱེད་ཀྱི་བརྩམས་ཆོས་ཐོག་མ་ནི1986ལོར་སྤེལ་བ་ཡིན་
རུང༌། གསར་རྩོམ་གྱི་ལས་ལ་དངོས་སུ་ཞུགས་པའི་དུས་ཚོད་ནི་ལོ་རབས་དགུ་
བཅུ་བ་ཡིན་ཞེས་བཤད་ཆོག་པ་འདྲ། ལོ་རབས་དགུ་བཅུ་བ་ནས་བཟུང་།
ཁྱེད་ཀྱིས་ལྗར་པན་གྱི་རྩོམ་པ་པོ་ཞེན་ཞིན་ཡེ་དང་ཨུ་རུ་སུའི་རྩོམ་པ་པོ་ཐུ་ཀི་ཉི་
གྲུ་ཡི་བརྩམས་ཆོས་ཐུང་ཤོས་སྐོར་ཞིག་བོད་ཡིག་ལ་བསྒྱུར་བའི་ཞོར་དུ། སྒྲུང་
གཏམ་ཡིག་བརྒྱ་མ་སྐོར་ཞིག་གསར་རྩོམ་བྱས་ཏེ《 མཚོ་སྔོན་བོད་ཡིག་གསར་
འགྱུར》སྟེང་དུ་སྤེལ། སྐབས་དེའི་བརྩམས་ཆོས་དེ་རྣམས་རྗེས་ སུ་ ལྷན་དུ་
བསྒྲིགས་ཏེ་ཁ་བྱང་ལ《གད་སྙིགས》བཏགས་འདུག་ལ། ཞིབ་ཏུ་བསམས་ན་
ར
441



ནགས་ཀློང་ཁུ་བྱུག་འདུ་གནས།
ཇི་
ཁ་ བྱང་ དེ་ ཧ་ ཅང་འོས་ ཤིང་ འཚམ་ པ་ ཞིག་ ཏུ་ གྲུབ་ འདུག སྐབས་ དེར།
ཁྱེད་ལ་རང་གི་མི་གཤིས་དང་མཐུན་པའི་རྩོམ་གཤིས་གྲུབ་མེད་པ་མ་ཟད།
ལྟར་འབྲི་བའི་ཐད་ལའང་མྱོང་གྲུབ་རང་སྐྱ་ཐུབ་པ་ཞིག་མེད་པས། བརྩམས་
ཆོས་ གྲགས་ཅན་ལ་རྒྱལ་བའི་གསུང་རབ་ཀྱི་འདུ་ཤེས་བཟུང་སྟེ་དད་པ་དང་
བཅས་ལྟ་ཀློག་དང་ཡིག་སྒྱུར་བྱས་པ་ན། ངང་ངམ་ཤུགས་ཀྱིས་རྩོམ་པ་པོ་
གྲགས་ཅན་རྣམས་རང་གི་མིག་དཔེར་གྱུར་པ་དང་། རང་གི་གསར་རྩོམ་ཆུ་
ཚད་དེ་ཙམ་ལ་སོན་མེད་པས། སྐབས་དེའི་བརྩམས་ཆོས་རྣམས་ད་ལྟའི་སྒྲུང་
གཏམ་རྣམས་དང་བསྡུར་ན་དངོས་གནས་གད་སྙིགས་ཀྱི་ཕུང་བོ་ཞིག་ཏུ་གྱུར་
འདུག འདི་ལྟར་བཤད་ན་ཐུགས་རྒྱལ་མི་བཞེངས་པར་ཞུ། ཁྱེད་ཀྱང་གང་
ཟག་ཕལ་བ་ཞིག་ཡིན་པས། གསར་རྩོམ་གྱི་གོ་རིམ་དེ་ལ་ཡར་འཕེལ་གྱི་བརྒྱུད་
རིམ་ཞིག་ཡོད་དགོས་པ་ཡིན།
་བོ་ལགས། ཁྱེད་རང་གསར་རྩོམ་གྱི་ལས་ལ་ཞུགས་རྗེས། ནར་
སོན་པའི་མཚོན་རྟགས་དང་བོ་ནི《 སྒྲོལ་མ་ཉེར་གཅིག》ཡིན་ལ། འདིའི་ཡར་
སྔོན་དུ་བྲིས་པའི་སྒྲུང་ཐུང《 གལ་ཏེ》ནི་སྔོན་ཆད་ཀྱི“གད་སྙིགས”རྣམས་དང་
བསྡུར་ན་ལེགས་གྲས་སུ་གཏོགས་མོད། ནར་སོན་པའི་རྟགས་མཚན་དུ་་་
བཀོད་མི་རུང་།
《སྒྲོལ་མ་ཉེར་གཅིག》ཁྲོད་ཀྱི་སྒྲུང་གཏམ་ཐོག་མ་དེ་1991ལོའི《གངས་
རྒྱན་མེ་ཏོག》དེབ་དང་པོའི་སྟེང་དུ་སྤེལ་ཡོད་ལ། རྗེས་སུ་དེ་ལ་གཏོགས་པའི་
སྒྲུང་གཏམ་སྐོར་ཞིག《 གངས་རྒྱན་མེ་ཏོག》སྟེང་དུ་བསྟུད་མར་སྤེལ་ཏེ་ཀློག་པ་པོ་
ལ་བག་ཆགས་ངེས་ཅན་བཞག་རྗེས། སྔར་བཞིན་དེ་འབྲེལ་གྱི་སྒྲུང་གཏམ་
ཡིག་བརྒྱ་མ་རྣམས་ གསར་རྩོམ་བྱེད་པའི་ཞོར་དུ། 《 གད་སྙིགས》ཁྲོད་ཀྱི
“གད་སྙིགས”སྐོར་ཞིག“གཏེར”དུ་བསྒྱུར་པ་ན། མུ་འབྲེལ་སྒྲུང་གཏམ་ཡིག་
བརྒྱ་མ《 སྒྲོལ་མ་ཉེར་གཅིག》ལེགས་པར་གྲུབ་སྟེ། 1994ལོའི་ཟླ9 པར་ཀན་
442



བཀྲ་བྷ།
་་
སུའུ་མི་རིགས་དཔེ་སྐྲུན་ཁང་གིས་པར་སྐྲུན་བྱས།
མུ་འབྲེལ་སྒྲུང་གཏམ་ཡིག་བརྒྱ་མ《 སྒྲོལ་མ་
མ《 སྒྲོལ་མ་ཉེར་གཅིག》ནི་ཕུ་བོ་ལགས་
ནར་སོན་པའི་ རྟགས་ མཚན་ དང་བོར་བཀོད་ པར་ རྒྱུ་མཚན་འགའ་ཡོད་དེ།
དང་པོ། 《སྒྲོལ་མ་ཉེར་གཅིག》ནི་བོད་ཀྱི་རྩོམ་བྱུང་ལོ་རྒྱུས་སྟེང་གི་མུ་འབྲེལ་
སྒྲུང་གཏམ་ཡིག་བརྒྱ་མ་ཐོག་མ་ཡིན་པས། ཕུ་བོ་ལགས་ལ་ལོ་རྒྱུས་སྟོང་ཆ་
སྐོང་འདོད་ཀྱི་འཆར་སྒོ་བྱུང་བ་ནི་ གསར་རྩོམ་གྱི་ཁ་ཕྱོགས་ རྩོམ་རིག་སྤྱི་ལ་
གཏད་པ་དང༌། རྒྱལ་ཁབ་ཕྱི་ནང་གི་བརྩམས་ཆོས་རྣམས་ལ་སྟོན་པའི་ཆོས་ཀྱི་
འདུ་ཤེས་མེད་པར་གྱུར་པ། རང་གི་གསར་རྩོམ་ཆུ་ཚད་ཇེ་མཐོར་སོང་བ་དང་
བསྟུན་ ནས་ རང༌ རློམ་ ཅུང༌ ཟད་ བྱུང་ བའི་ དན་ རྟགས་ ཡིན། གཉིས་ པ།
《 སྒྲོལ་མ་ཉེར་གཅིག》ནི་བོད་རིགས་བུད་མེད་ཀྱི་ལས་དབང་འབྲེལ་ཐག་བྱས་
ནས་གསར་རྩོམ་བྱས་པའི་མུ་འབྲེལ་སྒྲུང་གཏམ་ཡིག་བརྒྱ་མ་ཞིག་ཡིན་ལ། ཕུ་
བོ་ལགས་ཇི་ལྟར་འབྲི་བ་ཁོ་ནར་བསམ་གཞིག་བྱེད་པའི་འཆང་རྒྱ་ལས་གྲོལ་ཏེ།
མི་རིགས་སྤྱི་ཡི་ལས་དབང་ལ་མནོ་བསམ་བཏང་བ་ནི་བསམ་བློ་དང་གསར་རྩོམ་
ཁ་ཕྱོགས་ཐད་ཀྱི་ཐོད་རྒལ་ལམ་འཆིང་གྲོལ་ཅིག གསུམ། བརྩམས་ཆོས་སྣ་
ཚོགས་ལ་ལྟ་ཀློག་དང་ཞིབ་འཇུག་བྱས་པའི་གྲུབ་འབྲས་ལ་བརྟེན་ནས། ཁྱེད་
ལ་སྤྲོས་བརྗོད་དང་སྒྲིག་གཞི་ཐད་དུ་རང་གི་མི་གཤིས་དང་མཐུན་པའི་རྩོམ་
གཤིས་ཤིག་ངང་གིས་གྲུབ་བྱུང་། དཔེར་ན། 《སྒྲོལ་མ་ཉེར་གཅིག》གི་བཅུ་
དགུ་སྟེ《ས་སྲོས་ཀྱི་འབྲུག་སྒྲ》ལ་མཚོན་ན། ཁྱེད་རང་གི་རྩོམ་གཤིས་
གཤིས་ལྷང་ལ་
བུད་པའི་བརྩམས་ཆོས་གལ་ཆེན་ཞིག་ཡིན། སྒྲུང་གཏམ་ཡིག་བརྒྱ་མ་དེའི་
ནང་དུ། མི་རིགས་དགེ་ཐོན་སློབ་གྲྭ་ནས་མཐར་ཕྱིན་པའི་
སྒྲོལ་མས་ཨ་
ཨ་མའི་
སྨན་ཡོན་ཁོ་ན་བསམས་ཏེ། རང་ལ་སྙིང་མཐུན་མཛའ་གྲོགས་ཡོད་བཞིན་དུ་
ཕྱུག་པོ་ཀླུ་མགོན་ཚེ་རིང་གི་ཆུང་མ་བྱས་པ་དེ་གནད་དུ་བཟུང་སྟེ་སྤྲོས་བརྗོད་
བྱས་འདུག སྒྲུང་གཏམ་དེ་ཆར་སྤྲིན་སྟུག་པོས་ནམ་མཁའ་བསྒྲིབས་འདུག་
ནི་སྒྲོ་
443



ནགས་ཀློང་ཁུ་བྱུག་འདུ་གནས།
པའི་ས་སྲོས་ཤིག་ལ། སྒྲོལ་མ་དང་ཀླུ་མགོན་ཚེ་རིང་གཉིས་ཀ་བསམ་དོན་ཀུན་
གྲུབ་གླིང་ཀར་ཁ་གཏད་དུ་ཙོག་འདུག་པ་ནས་འགོ་བརྩམས་ཏེ། ཀླུ་མགོན་ཚེ་
རིང་གིས “འཐད་ པ་ ཡིན་ ན་ སྒོར་ མོ་ སྟེར” ཞེས་ བཤད་ པ་ དང་ བསྟུན་ནས།
སྒྲོལ་མའི་ཡིད་སེམས་རིམ་གྱིས་ཇེ་འཁྱགས་དང་ཇེ་སྡུག་ལ་སོང་བ་དང་ནམ་
མཁའི་ཆར་སྤྲིན་ཇེ་སྡུག་ནས་ཇེ་ཉེར་སོང་སྟེ། མཇུག་མཐར་སྒྲོལ་མ་འུ་ཐུག་སྟེ
“སྒོར་མོ་བྱིན་དང་སང་ཉིན་གཉེན་ཡིག་ལེན”ཞེས་བཤད་དེ་ལྗིད་ཏིག་ཏིག་གི་
དཔེ་ཁུག་དེ་ཚུར་བླངས་པ་ན། རྣ་བར་གཟན་པའི་འབྲུག་སྒྲ་ཞིག་གིས་གློ་བུར་
དུ་བར་སྣང་གས་པ་དང་ལྷུན་དུ་གནམ་རྒན་ངུས་པའི་བརྒྱུད་རིམ་དེ་སྤྲོས་བརྗོད་
འོས་འཚམ་བྱས་ཡོད་ལ། ལག་ཐབས་དེ《 མཁའ་མཐའི་ཉི་མ》དང《 ཤར་
ཕྱོགས་ལྷུན་པོ་ཀླད་ཀྱི་སྤྲིན་དཀར》 《 སྤྲིན་དཀར་གྱི་ལོག་ཏུ》《རྨ་ཆུ། འདི་
ནས་རྒྱང་ལ་འཐེན 》སོགས་སུའང་བཀོལ་ཡོད། གོང་གི་བརྩམས་ཆོས་དེ་དག་
ལ་ཐུན་མོང་གི་ཁྱད་ཆོས་ཤིག་ལྡན་པ་ནི།
སྒྲུང་གཏམ་ནང་གི་མི་སེམས་ཀྱི་
འགྱུར་ལྡོག་དང་རང་བྱུང་ཁམས་ཀྱི་འགྱུར་ལྡོག་གཉིས་ཀ་མཐུན་སྦྱོར་བྱས་ཏེ་མི་
སེམས་ཀྱི་བདེ་སྡུག་དེ་གསོན་ཉམས་ལྡན་པར་བྲིས་འདུག་པ་དེ་རེད། ཞིབ་ཏུ་
བསམས་ན། ཁྱད་ཆོས་དེ་ནི་སྒྲུང་གཏམ་གྱི་སྒྲིག་གཞི་དོ་སྣང་བྱས་པའི་མཐའ་
འབྲས་ཤིག་ཡིན་ལ། སྒྲིག་གཞི་ཐད་ནས་གྲུབ་པའི་རྩོམ་གཤིས་དེ་ནི་ཁྱེད་རང་
ནར་སོན་པའི་རྟགས་མཚན་མངོན་གསལ་ཞིག་ཡིན། བཞི། 《སྒྲོན་མ་ཉེར་
གཅིག》ནང་གི་སྒྲུང་གཏམ་མང་ཆེ་བ་དངོས་སྲིད་རིང་ལུགས་ཀྱི་ལམ་ནས་བྲིས་
ཡོད་ལ། གྲུབ་མཐའ་གཞན་བ པའི་ལམ་ནས་བྲིས་པའི་བརྩམས་ཆོས་ཀྱང་རེ་
གཉིས་འདུག དཔེར་ན། 《མཚན་མོ་དེ》ནི་སྒྱུ་འཕྲུལ་དངོས་སྲིད་ རིང་
ལུགས་དང༌། 《 བྲག་སྲིན་མོར་མངལ་ཆགས་པའི་གཏམ་རྒྱུད》དང༌། 《བོར་
ཟིན་པ་
པ་དེ་འཚོལ་བ》ནི་སྲིད་མིན་རིང་ལུགས། 《དཔྱིད་ཀྱི་ཉི་འོད 》ལ་རྟོགས་
པ་འཆར་ཡུན་རིང་ལུགས་ཀྱི་ཁྱད་ཆོས་ལྡན་པ་ལྟ་བུ་རེད།
ན
444



བཀྲ་བྷ།
《 སྒྲོལ་མ་ཉེར་གཅིག》པར་སྐྲུན་བྱས་རྗེས། ཁྱོད་ཀྱིས“ད་ནས་བཟུང་
སྒྲུང་གཏམ་ཡིག་བརྒྱ་མ་གཏན་གཅོད་བྱས་པ་ཡིན” ཅེས་བཤད་མོད། གཅོད་
ག་ལ་སྲིད། གོ་དགུ་ལོའི《 གངས་རྒྱན་མེ་ཏོག》སྟེང་དུ《 ཨ་མ》ཟེར་བའི་སྒྲུང་
གཏམ་ ཡིག་ བརྒྱ་མ་ ཞིག་སྤེལ་འདུག གང་ལྟར 1995ལོའི་ ཟླ 11 པ་ དང
1996ལོའི་ཟླ6 པ་བར་དུ། ཁྱེད་ཀྱིས་སྒྲུང་གཏམ་གཅིག་ཀྱང་མ་བྲིས་པ་འདྲ།
1996ལོར《གངས་རྒྱན་མེ་ཏོག》དེབ3པའི་སྟེང་དུ་སྤེལ་པའི་སྒྲུང་ཐུང《དངོས་
གྲུབ་རྒྱ་མཚོ》ལས་ཁྱེད་རང་ནར་སོན་པའི་རྟགས་མཚན་གསར་བ་ཞིག་མངོན་
འདུག རྒྱུ་མཚན་ནི། ཕུ་བོ་ལགས་ཀྱི《སྒྲོལ་མ་ཉེར་གཅིག》ཅུང་ལེགས་གྲུབ་
བྱུང་ཡོད་རུང༌། སྒྲིག་གཞི་དང་སྒྱུ་ རྩལ་ ཁོ་ ན་ གཙིགས་འཛིན་བྱས་ སྟབས།
མི་སྣའི་སྣང་བརྙན་གསར་བཞེངས་བྱེད་པ་སོགས་ཀྱི་ཐད་ནས་ཞན་ཆ་གང་མང་
བྱུང་། 《དངོས་གྲུབ་རྒྱ་མཚོ》འབྲི་སྐབས། བརྩམས་ཆོས་ཀྱི་སྒྲིག་ གཞི་་
སོགས་ལ་དོ་སྣང་ཆེན་པོ་མ་བྱས་པ་དང་། འཚུབ་ཆ་དང་འབྲེལ་བ་མེད་པར་
འཚོ་བའི་དེ་ཉིད་གནད་བཟུང་ནས་ལེགས་པར་བྲིས་པ་ན། འཚོ་བ་དངོས་
དང་མཐུན་པ། བྱུང་རིམ་ལ་ཞིབ་ཆ་ལྡན་པ། སྤྲོས་བརྗོད་ལ་ལྷོད་བྱམས་
ལྡན་པ། མི་སྣ་ལ་གསོན་ཉམས་ལྡན་པ་ཞིག་ཏུ་གྲུབ་འདུག་པས། 《དངོས་
གྲུབ་རྒྱ་མཚོ》ནས་བཟུང་། ཁྱོད་ཀྱིས་ངེས་པ་དོན་གྱི་སྒྲུང་གཏམ་འབྲི་འགོ་
བརྩམས་པ་དང༌། རྩོམ་གཤིས་ནར་སོན་པའི་མཚོན་རྟགས་གསར་བ་བྱུང༌།
ཕུ་བོ་ལགས། 1997ལོའི《སྦྲང་ཆར》དེབ་དང་པོ་དང་གཉིས་པའི་སྟེང་
དུ་སྤེལ་བའི《 སྲིན་པོ་གཡུ་རྔོག་དང་ཉི་མ་ལྷ་ས》ནི་ཁྱོད་ཀྱི་སྒྲུང་འབྲིང་ཐོག་མ་
ཡིན་ལ། བདག་གི་བསམ་ཚུལ་ལྟར་ན། སྒྲུང་འབྲིང་འདི་ཁྱོད་ཀྱི་འཐུས་
ཚབ་བརྩམས་ཆོས་བྱས་ཆོག་པ་མ་ཟད། བོད་ཀྱི་དེང་རབས་སྒྲུང་གཏམ་ཁྲོད་
དུའང་དེ་ཡི་དོ་ཟླར་ཡོང་བ་ཉུང་ཤས་ལས་མེད་པ་ཞིག་འཁྱོངས་འདུག སྒྲུང་
འབྲིང་གཉིས་པ《ར་བྷ་འདྲེ་མིག་དང་རིན་ཆེན་རྐྱལ་ཁ》ལ་ཀློག་པ་པོས་དགའ་
445



ནགས་ཀློང་ཁུ་བྱུག་འདུ་གནས།
བསུ་ཆེན་པོ་ཐོབ། དེ《 སྲིན་པོ་གཡུ་རྔོག་དང་ཉི་མ་ལྷ་ ས》དང་བསྡུར་ན།
ཐག་པ་དང་ཐ་གུའི་ཁྱད་པར་འདུག ཁྱེད་ཀྱིས《 སྲིན་པོ་གཡུ་རྔོག་དང་ཉི་མ་
ལྷ་ས》གཞིར་བཟུང་ནས་གསར་
་རྩོམ་བྱས་པའི་མིང་མཚུངས་སྒྲུང་རིང་དེ《མཚོ་
སྔོན་མང་ཚོགས་སྒྱུ་རྩལ》སྟེང་དུ་སྤེལ་འགོ་བརྩམས། སྒྲུང་རིང་དེ་སྒྲུང་འབྲིང་
ལས་ཀྱང་ལེགས་གྲུབ་བྱུང་ཡོད་པར་སྨོན།
མདོར་ན། ཁྱེད་ཀྱི་སྒྲུང་ཐུང་ཡིག་བརྒྱ་མ་ལས་སྒྲུང་ཐུང་ལེགས།
སྒྲུང་ཐུང་ལས་སྒྲུང་འབྲིང་ལེགས། གལ་སྲིད་སྒྲུང་འབྲིང་ལས་
ལས་སྒྲུང་རིང
ལེགས་ན་ངེས་དོན་གྱིས་ནར་སོན་པ་ཡིན། །
446



བཀྲ་བྷ།
བོད་ཀྱི་རྩོམ་རིག་སྐྱེད་ཚལ་གྱི་གསར་བཞད་མེ་ཏོག
མུ་འབྲེལ་སྒྲུང་གཏམ་ཡིག་བརྒྱ་མ《 སྒྲོལ་མ་ཉེར་གཅིག》གླེང་བ།
རྣམ་སྲས།
གཅིག
བཀས་བཀོད་རྒྱུད་འཛིན་གྱི་བསམ་བློའི་འདུ་ཤེས་དེའི་ཤན་ཞུགས་པས་
བོད་རིགས་བུད་མེད་ཀྱི་འཚོ་བ་དང་རེ་སྨོན། བརྩེ་དུང་སོགས་ཀྱི་ཐད་ལ་ཡ་
ང་བའི་གནོད་འཚེ་ཚད་མེད་ཐེབས་པ་དེ། སྐུ་ཞབས་བཀྲ་བྷས་རྩོམ་པ་པོ་ཞིག་
ལ་ཁྱད་དུ་མངའ་བའི་སྤྱི་ཚོགས་འཚོ་བར་ལྟ་ཞིབ་བྱེད་པའི་སྤྱན་ཟུང་གིས་ལག་
མཐིལ་གྱི་རྫས་བཞིན་མཐོང་ཐུབ་པ་བྱས་ཤིང་། ཁོས་རྩོམ་རིག་གསར་རྩོམ་གྱི་
ཐབས་རྩལ་གསར་བ་ཞིག་ལ་བརྟེན་ནས་བརྩམས་པའི་མུ་འབྲེལ་སྒྲུང་གཏམ་
ཡིག་བརྒྱ་མ《སྒྲོལ་མ་ཉེར་གཅིག》གི་གསུམ་པ《 སེམས་ཁོང་གི་ཟུག་གཟེར》ཞེས་
པ་ལས་ཕོ་མཆོག་མོ་དམན་གྱི་སྲོལ་རྒྱུན་འདུ་ཤེས་དང་གོམས་སྲོལ་རྙིང་བའི་
སྟོབས་ཤུགས་འཛིན་སྐྱོང་བྱེད་མཁན་དུ་གྱུར་པའི་ཁྱོ་གས་འཚོ་བར་དགའ་ཞེན་
དང་མ་འོངས་པར་རེ་བས་ཁེངས་པའི་སྒྲོལ་མའི་བཅོས་མིན་བརྩེ་དུང་གི་མེ་ཏོག་
བླུན་རྨོངས་དང་ཁྲིམས་མེད། རྩུབ་སྤྱོད་ཀྱི་སེར་བས་བཅོམ་པར་རྩོམ་པ་པོས་
ཁོང་ཁྲོའི་ངར་སྐད་བསྒྲགས་བཞིན་ཐེར་འདོན་བྱས་ཏེ་མི་རབས་ཕྱི་མ་རྣམས་ལ་
དེ་ལྟ་བུའི་སྡུག་བསྔལ་མི་འབྱུང་བ་དང་བོད་རིགས་བུད་མེད་རྣམས་ཀྱི་བརྩེ་དུང་
གི་མེ་ཏོག་ཁྱོ་གའི་གཅར་རྡུང་གི་སྤྲིན་ནག་འོག་ནས་ཡོངས་སུ་ཐར་ནས་ནམ་
ཡང་མཐོ་སྒང་དུ་བཞད་པའི་སྨོན་ལམ་བཏབ་པ་རེད།
447



ནགས་ཀློང་ཁུ་བྱུག་འདུ་གནས།
དུས་སྐབས་གསར་བའི་བུད་མེད་ཀྱིས་དུས་རབས་ཀྱི་གོམ་འགྲོས་དང་
བསྟུན་ཏེ་རིག་གནས་ཤེས་བྱ་ལ་བརྩོན་བཞིན་རང་ཉིད་ཀྱི་མ་འོངས་པ་དང་
ཕུགས་བསམ་གྱི་ཆེད་དུ་འབད་བརྩོན་བྱེད་བཞིན་ཡོད་མོད། འོན་ཀྱང་སྐྱེ་བོ་
ཁག་གཅིག་གིས་བུད་མེད་ནི་རང་ལ་གཡོག་བྱེད་མཁན་དང་བུ་བུ་མོ་སྐྱོང་བྱེད་
ཀྱི་ཡོ་བྱད་ཁོ་ན་ཞིག་ཏུ་བརྩིས་པ་ལས་བུད་མེད་ཀྱི་མདུན་ལམ་དང་མ་འོངས་པ་
སོགས་
ས་ལ་སེམས་ཁུར་སྤུ་ཙམ་ཡང་མི་བྱེད་པའི་ གནས་ཚུལ་ནི་ད་ཡོད་ཀྱི་སྤྱི་
ཚོགས་ སུ་ མ མང་པོ་འབྱུང་བཞིན་ཡོད།
སྒྲོལ་མ་ཉེར་གཅིག》ཅེས་པའི་
བརྩམས་ཆོས་ནང་གོང་གི་གནས་ཚུལ་དེ་རིགས་ལ་མཚང་འབྱིན་དང་དེང་གི་སྤྱི་
ཚོགས་སུ་གནས་པའི་ཕོ་མོའི་གོ་ས་མི་མཉམ་པའི་བསམ་བློ་རྙིང་བར་དགག་རྒྱག་
དང་ཁ་རྡུང་དྲག་པོ་བཏང་། བརྗོད་བྱའི་བསྟན་དོན་འདིས་སྤྱི་ཚོགས་འཚོ་བ་
དང་ཁྱིམ་ཚང་འཚོ་བའི་ཁྲོད་ནས་བུད་མེད་ཀྱི་གོ་གནས་སྔར་བཞིན་དམའ་བ།
ལྷག་པར་དུ་བུད་མེད་རྣམས་ཀྱིས་ལས་འགན་དང་འཚོ་བའི་འགལ་ཟླའི་བར་
ནས་དཀའ་སྡུག་མྱོང་བཞིན་པ་དང་བུད་མེད་རྣམས་ཀྱིས་རང་ལ་དབང་འོས་
པའི་གོ་ ས་ བརྩོན་ལེན་བྱེད་དགོས་པའི་བསམ་བློ་ གསར་ བ་དེ་མཚོན་འདུག
བསམ་བློ་གསར་བ་དེ་ནི་དུས་རབས་འདིའི་བུད་མེད་རྣམས་ཀྱི་སེམས་གཏིང་གི་
རེ་སྨོན་ཡིན། བསམ་བློའི་འདུ་ཤེས་ རྙིང་བ་སྔར་བཞིན་གནས་པའི་དུས་་་
རབས་འདིའི་ནང་། དེ་ལྟ་བུའི་བརྗོད་བྱའི་བསྟན་དོན་ལ་རྒྱ་ཆེ་གཏིང་ཟབ་ཀྱི་
སྤྱི་ཚོགས་དོན་སྙིང་ལྡན་པ་རེད།
གཉིས།
དེ་ལྟར་སྐུ་ཞབས་བཀྲ་བྷས་བརྩམས་གནང་མཛད་ པའི་ མུ་འབྲེལ་སྒྲུང་
གཏམ་ཡིག་བརྒྱ་མ《སྒྲོལ་མ་ཉེར་གཅིག》ནི་བོད་ཀྱི་རྩོམ་རིག་དང་ལྷག་དོན་དུས་
སྐབས་གསར་བའི་སྒྲུང་གཏམ་ལོ་རྒྱུས་སྟེང་མུ་འབྲེལ་སྒྲུང་གཏམ་ཡིག་བརྒྱ་མ་
ཐོག་མ་ཡིན་པས། མུ་འབྲེལ་སྒྲུང་གཏམ(ཚུ ༡] /Jhig)གྱི་སྟོང་ཆ་དེ་བསྐངས་
448



བཀྲ་བྷ།
པའི་ཐད་ཙམ་ནས་སྨྲས་ནའང་དོན་སྙིང་གལ་ཆེན་ལྡན་པ་རེད།
མུ་འབྲེལ་སྒྲུང་གཏམ་ཡིག་བརྒྱ་མ《 སྒྲོལ་མ་ཉེར་གཅིག》གི་རྩོམ་པ་པོས་
བརྗོད་བྱ་བོད་རིགས་བུད་མེད་ཡིན་པའི་བརྩམས་ཆོས་དེ་རྣམས་མུ་འབྲེལ་དུ་
་བསྒྲིགས་ སྐབས། ཁ་བྱང་ལ《 སྒྲོལ་མ་ཉེར་གཅིག》དུ་བཏགས་པར་མཚོན་
དོན་ངེས་ཅན་ཞིག་ཡོད་དེ། བཅིངས་འགྲོལ་རྗེས་སུ། སྤྱི་ཚོགས་འཕེལ་རྒྱས་
ཀྱི་འགྲོས་དང་བསྟུན་ནས། བོད་རིགས་བུད་མེད་ཀྱི་སྤྱི་ཚོགས་གོ་གནས་ལ་
འཕོ་འགྱུར་ཆེན་པོ་བྱུང་ཡོད་ནའང་། མིག་སྔར་ད་དུང་རྒྱ་ཆེའི་ཞིང་གྲོང་དང་
འབྲོག་ཁུལ་དུ་འཚོ་བའི་བུད་མེད་གང་མང་ཞིག་སྲོལ་རྒྱུན་ལྟར་ཁྱིམ་ཚང་ཐོན་
སྐྱེད་ངལ་རྩོལ་གྱི་ལས་ཀ་ལྕི་མོ་ཕྲག་ཏུ་བླངས་ཏེ་བྲན་གཡོག་ལྟ་བུའི་འཚོ་བ་རོལ་
བཞིན་ཡོད་པས། ལས་ཀ་ལྕི་ཞིང་གོ་གནས་མེད་པ་ནི་ཁོ་མོ་ཚོའི་ཐུན་མོང་གི་
གནས་བབ་ཅིག་རེད། རྩོམ་པ་པོས་དངོས་ཡོད་འཚོ་བའི་ཁྲོད་ཀྱི་སྣང་ཚུལ་དེ་
རིགས་ལ་བསམ་གཞིགས་ཞིབ་མོ་བྱས་པར་བརྟེན། བོད་རིགས་བུད་མེད་ཀྱི་
ལས་དབང་ལ་ངོས་ཟིན་ཟབ་མོ་བྱུང་བ་ནི། 《སྒྲོལ་མ་ཉེར་གཅིག》གི་དྲུག་པ་
སྒྲོལ་མ • ཨ་ཕ • ཆང》ཞེས་པའི་ནང་། ཨ་ཕའི་སེམས་སུ“ར་མ་ཟོག་མིན་
པ་བུ་མོ་མི་མིན་པས”སློབ་གྲྭར་འགྲོ་བ་ནི་ཉེས་ཆད་ཅིག་ལ་བརྩིས་ཏེ། སློབ་
ལོ་རན་པའི་དུས་སུ་སློབ་གྲྭར་མི་མངག་ཐབས་མེད་དང་། ཁོ་མོ་ལོ་བཅུ་བཞི་
ལ་སོན་ཚེ། ཨ་ཕ་ཆང་གིས་བཟི་རྗེས“མནའ་བཅད་བཟའ་ཟླ་གཉིས་ཀས་ཞུ་
བ་ཡང་ཡང་བྱས”པ་ན། ཁོང་ངོ་བཟློག་མ་ཐུབ་པར་གནས་ལ་བྱིན་པ་སོགས་
འཚོ་བ་དངོས་ཀྱི་རྩམ་དྲི་མ་ཡལ་བར་བྲིས་པ་དེ་དག་གིས་གསལ་མཚོན་བྱས་
ཡོད།
བོད་ རིགས་ བུད་ མེད་ ཕལ་ མོ་ ཆེའི་ མིང་ ལ་ སྒྲོལ་ མ་ འདོགས་ པ་ དང༌།
བོད་མི་རྒན་གཞོན་ཀུན་གྱིས་འཁོར་བའི་བཙོན་ར་ལས་སྒྲོལ་བའི་སྐྱབས་མགོན་
དུ་སེམས་པའི་ཡི་དམ་གྱི་ལྷ་མོ་སྒྲོལ་མ་ལ་སྐུ་མདོག་དང་ཕྱག་མཚན་ཉེར་ག
ཉེར་གཅིག་
ག་
449



ནགས་ཀློང་ཁུ་བྱུག་འདུ་གནས།
དབྱེ་ཡོད་པར། རྩོམ་པ་པོས་དངོས་ཡོད་ཀྱི་རིག་གནས་སྣང་ཚུལ་དེ་གཞིར་
བཟུང་སྟེ། བོད་རིགས་བུད་མེད་ཀྱི་ལས་དབང་གིས་ཕྲེང་ཐག་བྱས་པ་དང་།
དཔེ་གཞིར་རུང་བའི་བུད་མེད་ཉེར་གཅིག་གི་གཏམ་རྒྱུད་ཕྲེང་རྡོག་རེ་རེ་བཞིན་
སྲད་བུ་དེ་ལ་བརྒྱུས་པ་ན། སྒྲོལ་མའི་ཐུགས་རྗེའི་སྐྱབས་འོག་ན་འཚོ་བའི་བོད་
རིགས་བུད་མེད་རྣམས་ཀྱི་ལས་དབང་ནི་འདི་འདྲ་ཞིག་ཡིན་འདུག་སྙམ་པའི་
ཚོར་བ་ཞིག་སྐྱེས་པ་དང་ཆབས་ཅིག་སྙིང་ཁོང་ནས་སྡུག་བསྔལ་དང་སྐྱོ་གདུང་གི་
ཟུག་གཟེར་སྣ་ཚོགས་ལངས་ངེས་ཡིན།
གསུམ།
ཟུར་ཟ་དང་དགོད་བྲོའི་རང་བཞིན་ལྡན་པའི་སྒྲུང་གཏམ་ཡིག་བརྒྱ་མ་
《སྒྲོལ་མ་ཉེར་གཅིག》པར་སྐྲུན་བྱས་པ་དེས། བོད་ཀྱི་སྒྲུང་གཏམ་གསར་རྩོམ་
ཐད་ཐུན་མིན་གྱི་ཁྱད་ཆོས་དང་མཚོན་བྱེད་ཐབས་ཤེས་གསར་བའི་རྩོམ་སྲོལ་
ཞིག་ཕྱེ་བ་དང༌། 《སྒྲོལ་མ་ཉེར་གཅིག》གི་རྩོམ་པ་པོས་ཀྲུང་ཕྱིའི་སྒྲུང་གཏམ་
ཡིག་བརྒྱ་མའི་ལེགས་ཆ་བསྡུ་ལེན་བྱས་པ་སྟེ། ཚིང་ཉུང་ཞིང་དོན་འདུས་པ།
སྐད་ཆ་ཉུང་ངུའི་སྒོ་ནས་འཚོ་བའི་ཁྲོད་ཀྱི་སྤྱོད་ངན་ལུགས་འགལ་རྣམས་གསོན་
ཉམས་དོད་པོའི་ངང་ཀློག་པ་པོའི་མིག་ལམ་དུ་མངོན་པར་བྱས་ཤིང་། མཚོན་
བྱེད་ཐབས་ཤེས་ཐད་ནས་རགས་འབྲིའི་རང་བཞིན་གྱི་ཞིབ་འབྲི་དེ་ཙམ་མེད་
པར་གཙོ་བོ་ སྐྱ་འབྲིའི་ ཐབས་ཤེས་ལ་བརྟེན་ནས་གསོན་ཉམས་ལྡན་པའི་་
གཟུགས་བརྙན་གསར་བཞེངས་བྱས་པ་རེད། སྐུ་ཞབས་བཀྲ་བྷའི་མུ་འབྲེལ་
སྒྲུང་གཏམ་ལ་ཤོག་ལྷེ་ཐུང་ཡང་དོན་སྙིང་ལྡན་པ། ཀློག་པ་པོས་དུས་ཚོད་སྐར་
མ་འགའ་རེའི་ནང་ནས་སྒྱུ་རྩལ་གྱི་བདུད་རྩི་ལོངས་སུ་སྤྱོད་ཐུབ་པས་ཉན་འདོད་
དང་ཀློག་འདོད་ཡོད།
སྒྲུང་གཏམ་རིང་འབྲིང་ཐུང་གསུམ་གྱི་ཚུལ་གྱིས་བརྗོད་མི་བདེ་བ་དང་དེ་
ཙམ་རིང་བའི་དགོས་པའང་མེད་པའི་བརྗོད་བྱ་རྣམས་འབྲི་ཚེ། འབྲེལ་མེད་
45O



བཀྲ་བྷ།
ཀ
ཚིག་ཚོགས་སྤངས་ནས་དངོས་ཡོད་ཀྱི་འཚོ་བའི་སྣང་རིས་གཅིག་གམ་ཟུར་སྣེ་
ཞིག་བཟུང་ནས་སྤྱི་ཚོགས་སྟེང་གི་ཚུལ་མིན་སྤྱོད་ངན་དང་གོམས་སྲོལ་ངན་པའི་
རིགས་དུས་ཚོད་ཐུང་ངུའི་ནང་ནས་ཀློག་པ་པོའི་སྤྱན་ལམ་ནས་དམར་རྗེན་དུ་
འདོན་འདོད་པ་དང་སྐད་ཆ་ཉུང་ངུའི་སྒོ་ནས་ཀློག་པ་པོར་གཏིང་ཟབ་པའི་གོ་
བརྡ་ཞིག་སྤྲོད་དགོས་པ་དེ་སྒྲུང་གཏམ་ཡིག་བརྒྱ་མའི་དགེ་མཚན་དང་ཁྱད་ཆོས་
གཙོ་བོ་ཡིན་པ་ལྟར་མུ་འབྲེལ་སྒྲུང་གཏམ་ཡིག་བརྒྱ་མ《 སྒྲོལ་མ་ཉེར་གཅིག》གི་
རྩོམ་པ་པོས་བརྩམས་ཆོས་རྩོམ་ཐབས་ཐད་ཁྱད་ཆོས་དེ་དག་འབུར་དུ་ཐོན་པར་
མངོན་མཚོན་བྱས་ཡོད།
མདོར་ན། མུ་འབྲེལ་སྒྲུང་གཏམ་ཡིག་བརྒྱ་མ《 སྒྲོལ་མ་ཉེར་གཅིག》ནི་
མི་རིགས་གཞན་པའི་རྩོམ་རིག་གི་མཚོན་བྱེད་ཐབས་ཤེས་གསར་བའི་ལེགས་ཆ་
བསྡུ་ལེན་བྱས་པའི་གྲུབ་འབྲས་གསར་བ་ཞིག་ཡིན་ལ། དེས་དུས་སྐབས་་་
གསར་བའི་བོད་ཀྱི་སྒྲུང་གཏམ་གྱི་རྣམ་པ་ཕུན་ སུམ་ཇེ་ཚོགས་སུ་བཏང་ཡོད་པ་
རེད། མུ་འབྲེལ་སྒྲུང་གཏམ་ཡིག་བརྒྱ་མ་ནི་བོད་ཀྱི་སྒྲུང་གཏམ་གསར་རྩོམ་གྱི་
ཚོད་ལྟ་གསར་བ་ཞིག་དང་ཉིང་བཅུད་ཅིག་ཀྱང་ཡིན་སྙམ། རྒྱ་ཆེའི་ཀློག་པ་པོ་
དག་གིས་དེ་ལྟ་བུའི་མུ་འབྲེལ་ཡང་ཤོག་ལྷེ་ཐུང་བ་དང་བརྗོད་དོན་མཚོན་ཤུགས་
ཆེས་ཆེར་ལྡན་པའི་སྒྲུང་གཏམ་ལ་དགའ་བསུ་བྱེད་བཞིན་ཡོད།
་
451



ཁྱུང་བཟང་།
ཁྱུང་བཟང་།
ངོ་སྤྲོད་མདོར་བསྡུས།
ཁྱུང༌ བཟང༌ ལགས་ ནི། 1974ལོར་ རེབ་ ཀོང༌ སྨད་ པ་ རུ་ སྐྱེས།
1982ལོ་ནས་བཟུང་རིམ་པར་ཁྱུང་བོ་སློབ་ཆུང་དང་སྨད་པ་སློབ་འབྲིང༌། རྨ་
ལྷོ་དགེ་ཐོན་སློབ་གྲྭ། མཚོ་སྔོན་སློབ་གསོ་སློབ་གླིང་སོགས་འགྲིམས། ད་ལྟ་
ཕ་ཡུལ་དུ་དགེ་རྒན་གྱི་ཕྱག་ལས་གནང༌།
1990ལོ་ནས་བཟུང་། ཁོའི་བརྩམས་ཆོས་བརྒྱ་ཕྲག་གཅིག་ལྷག་ཞིང་
ཆེན་ཕྱི་ནང་གི་དུས་བདེ་དང་ཚགས་པར་སྟེང་བཀོད། 1992ལོར་ཁོའི་ལྷུག་
རྩོམ《 སྐྱ་རེངས་ཀྱི་སྙིང་གཏམ》ཞེས་པར《གངས་རྒྱན་ན་ཆུང་ཚགས་པར》ཁང་
གི “སློབ་མའི་སྦྱངས་རྩོམ་འགྲན་བསྡུར”ཁྲོད་བྱ་དགའ་ཨང་དང་པོ་ཐོབ་ཅིང་།
1997ལོར་སྔ་ཕྱིར《འབྲོག་ཁྱི་ཞིག་གི་གཏམ་རྒྱུད》(ལྷུག་རྩོམ) ལ་ “ སྐབས་་
གཉིས་པའི་སྦྲང་ཆར་རྩོམ་རིག་གི་བྱ་དགའ”དང《 ལུག་རྫི 》(རང་མོས་སྙན་
ངག)ལ་《 སྦྲང་ཆར》གྱི་“ ཤེའུ་རྩེན་པའི་སྤང་ཐང”གི་རྩོམ་ཡིག་དཔྱད་འདེམ་
ཁྲོད་བྱ་དགའ་ཨང་གཉིས་པ་ཐོབ་མྱོང༌།
453



ནགས་ཀློང་ཁུ་བྱུག་འདུ་གནས།
རྩོམ་བྲིས་པའི་མྱོང་བ།
ཁྱུང་བཟང་།
བརྡར་བྱས་པ་ལས་
“སྙན་ངག་ནི་རྩོམ་པ་པོའི་ཉམས་མྱོང་ལས་གྲུབ་ཅིང་འཚོ་བས་ཁོ་ལ་ལྐོག་
བརྡ་སྤྲད་ནས་ཐོན་པའི་བསམ་བློ་ཞིག་ཡིན”པ་བཞིན་དུ། རྩོམ་རིག་ལ་་་་
གཏོགས་པའི་ཚིག་སྦྱོར་ཡོད་ཚད་ཀྱང་འཚོ་བའི་ཚུར་སྣང་ལ་ལས་སྣོན་དང་ཞུན་
་ཐོན་པའི་མུ་ཏིག་རེ་རེ་སྟེ། རྩོམ་པ་པོ་འཚོ་གཞེས་ཀྱི་ཁོར་
ཡུག་དང་ཡུལ་སྲོལ་གོམས་གཤིས། རིག་པའི་ཆུ་ཚད། ལྟ་བ་དང་འདུ་ཤེས་
འཛིན་སྟངས་སོགས་ཀྱི་དབང་གིས་ཁོ་ཚོའི་སྨྱུག་རྩེ་ལས་ཐོར་པའི་མུ་ཏིག་དེ་དག་
གི་ཆེ་ཆུང་དང་མཛེས་ཉམས། རིན་ཐང་སོགས་ཀྱང་གཏན་ནས་མི་འདྲ་བ་
ཡིན།
གལ་ཏེ་ང་ཚོས་རྩོམ་པ་པོ་རྣམས་ལ་ “ཁྱོད་ཀྱིས་ཅིའི་ཕྱིར་རྩོམ་འབྲི་བ་
ཡིན”ཞེས་གཅིག་གྱུར་གྱི་འདྲི་ཚིག་འདི་འདྲ་ཞིག་དྲིས་པའི་དབང་དུ་བཏང་ན།
དེའི་དྲིས་ལན་ནི་རྟ་མོག་མོག་གི་སྤུ་ལྟར་སྣ་ཚོགས་ཤིག་ཡིན་ངེས་ཏེ། ལ་ལས་
ནི“ངས་རྩོམ་ཡིག་འབྲི་བ་ནི་ང་རང་རྫུན་བཟོ་ལ་དགའ་ཞིང་རྫུན་རྐྱལ་ཞིག་ཡིན་
པའི་རྐྱེན་གྱིས་ཡིན།” དང“ཅིའི་ཕྱིར་རྩོམ་འབྲི་བ་ང་རང་ཉིད་ཀྱིས་ཀྱང་མི་
སང་ཉིན་ཕལ་ཆེར་རྟོགས་སྲིད།” ཅེས་པ་དང་འདྲ་བར་ང་ཚོའི་
བློ་ཡུལ་དུ་མ་ཤར་བ་ཞིག་དང་། ཡང་ལ་ལ་ནི“ ངས་རྩོམ་ཡིག་འབྲི་བ་ནི་ངས་
ཅིའི་ཕྱིར་རྩོམ་ཡིག་འབྲི་བ་གསལ་བོ་བྱེད་ཆེད་དུ་ཡིན།”དང་“ང་རང་རྩོམ་
ཤེས་ལ།
454



ཁྱུང་བཟང་།
འབྲི་ལ་ཞུགས་པ་ནི་ངས་བྱ་བ་གཞན་སྒྲུབ་མི་ཐུབ་པའི་རྐྱེན་གྱིས་ཡིན།”4)ཡང་
ན་ “ངས་རྩོམ་འབྲི་བ་ནི་ང་རང་རྩོམ་འབྲིའི་སྲོག་ཆགས་ཤིག་ཡིན་པའི་རྐྱེན་
ཡིན”(5)ཞེས་པ་ལྟར་ང་ཚོའི་རྣ་ལམ་དུ་མི་བདེ་བ་ཞིག་ཡིན་སྲིད། ད་དུང་ཁ་
ཅིག་གིས་“ངས་རྩོམ་ཡིག་འབྲི་བ་ནི་ར་སྤྲོད་གཏོང་བའི་ཆེད་དུ་ཡིན།”®ཞེས་པ་
ལྟར་ཧ་ཅང་ཉིང་བསྡུས་དང་ཕྱོགས་བསྡོམས་རང་བཞིན་གྱི་སྐད་ཆ་ཚིག་གཅིག་
ཡིན་ཀྱང་སྲིད་མོད། གང་ལྟར་ང་ལ་མཚོན་ན་འདི་ནི་ཧ་ཅང་ལན་མི་འཐེབ་
པའི་འདྲི་ཚིག་ཅིག་གམ། ཡང་ན་དུས་ཚོད་རིང་བོ་ཞིག་དང་སྐད་ཆ་མང་པོ་ཞིག་
མི་བཀོལ་ཐབས་མེད་ཀྱི་འདྲི་ཚིག་ཅིག་རེད།
རྒྱུན་ལྡན་འཚོ་བའི་ནང་ཀློག་མཁན་གྱི་ཁྲོད་དུ་བག་ཆགས་ཟབ་ཅིང་རྩོམ་
རིག་གི་ལས་ལ་ཕྱག་རྗེས་གསལ་བའི་རྩོམ་པ་པོ་སུ་ཡིན་ཡང་། ཐོག་མ་ཉིད་
ནས་གཏམ་ཅི་བཤད་མི་རིགས་དང་རྒྱལ་ཁབ་ལ་དམིགས་ཡུལ་དང་ཀུན་སློང་ནི་
འབྱུང་མི་སྲིད་ལ། སྐྱིད་སྡུག་འདྲེས་མའི་འཚོ་བའམ་བཙན་གཉོམ་མཉམ་
བསྲེས་དང་དཀར་ནག་གོ་ལྡོག་གི་སྤྱི་ཚོགས་ཁ་དབུགས་ཀྱི་སྒུལ་སྐྱོམ་དང་ལྐོག་
བརྡ་རེ་རེའི་བར་ནས་རིམ་པར་སད་རྟོགས་བྱུང་ཞིང་སྤོབས་པ་རྒྱས་ཏེ། གཞི་
ནས་རང་ཉིད་ལ་རང་ཉིད་ཀྱི་ཁ་ཕྱོགས་དང་རང་ཉིད་ཀྱི་ལྟ་བ། རང་ཉིད་ཀྱི་
མིག་རྒྱང་། ད་དུང་རང་ཉིད་ཀྱི་ཆད་པ་མེད་པའི་གོམ་སྒྲ་དང་ང་རོ་ཡང་ཡོད་
གྱུར་པ་རེད། དཔེ་དེ་བཞིན་དུ་རྩོམ་པའི་ལས་དང་བོ་པ་ང་ལ་མཚོན་ནའང་
ཚུལ་དེ་ལས་མ་འདས་ཏེ། ཐོག་མར་ངས་རྩོམ་ཡིག་འབྲི་བའི་དུས་ནི་དགེ་རྒན་
གྱིས་རྩོམ་ཡིག་ལས་བྱ་བྱིན་པའི་ཉི་མ་དང་བོ་སྟེ། 1989ལོ་ནས་རྩོམ་ཡིག་
འཁྱའ་འཁྱོག་རེ་རྒྱུན་པར་བྲིས་ཤིང༌། འབྲི་ཐེངས་རེ་རེ་ནི་དཔྱ་ཁྲལ་ལྟ་བའི་
འགྲུབ་ ལ་ དམིགས་ པ་ ཙམ་ ལས་ གཞན་ ཅི་ ཡང་ མེད།
1990ལོར་དགེ་རྒན་གྱི་རོགས་རམ་འོག《 ཤེས་བྱའི་བདག་པོ》ཞེས་པ་གསར་
འགྱུར་འདིའི་སྟེང་དུ་བཀོད་ཅིང་། ཚགས་པར་དང་རྩོམ་ཡོན་དུས་གཅིག་ཏུ་
ལས་
བྱ་
ཡོངས་
455



ནགས་ཀློང་ཁུ་བྱུག་འདུ་གནས།
འབྱོར་ཏེ་སློབ་གྲོགས་ཚོའི་སྨོན་པའི་མིག་བརྡ་དང་དགེ་རྒན་གྱི་བསྟོད་པའི་
མཛུབ་རྩེ་ནས། ང་ལ་སྨྲ་བསམ་བརྗོད་འདས་ཀྱི་དགའ་སྤྲོ་སྐྱེས་པའི་ངང་ཚུལ་
ནི་ད་ལྟ་མ་ཟད་མ་འོངས་པའི་དུས་ནམ་གྱི་ཚེ་ཡང་བརྗེད་པར་མི་དཔེ་བའི་ཚད་
དུ་འདུག ཉིན་དེའི་རྗེས་ནས་སླར་ཡང་ངའི་རྩོམ་འབྲིའི་དམིགས་ཡུལ་དེ་
དགེ་སློབ་ཚོའི་བསྔགས་བརྗོད་དང་རྩོམ་ཡོན་ཐོབ་པའི་ཕྱོགས་སུ་སྤོས་པ་མ་ཟད།
རྩོམ་ཡིག་འབྲི་རྒྱུ་དེ་ལས་སླ་མོ་ཞིག་ཏུ་བསམ་ཞིང་དེ་དུས་ང་རང་ཕོ་ལོ་བཅུ་དྲུག་
ཡིན།
ཡིན་ནའང་ཉི་ ཟླའི་འཆར་ནུབ་ཀྱི་བར་ནས་མིག་ཟུང་ཆེ་རུ་ གྱུར་ ཅིང་།
དུས་ཚོད་ཀྱི་ཐག་སྒྲའི་ཀློང་ནས་གོམ་ཁ་ཇེ་མགྱོགས་སུ་འགྲོ་བའི་མིའི་རིགས་ཐུན་
མོང་གི་འཚར་ལོངས་ཀྱི་བརྒྱུད་རིམ་མམ། མང་པོ་མཐོང་ཞིང་ཐོས་པའི་རང་
ཉིད་ཀྱི་སློབ་སྦྱོང་འཚོ་བའི་ཁྲོད། རིམ་བཞིན་ཆོ་མེད་ཀྱི་བསམ་ཚུལ་དེ་རིགས་
རྨང་ནས་འཇིག་རྐྱེན། རྩོམ་རིག་གི་ལས་འདི་ནི་རྡོ་རྗེའི་ཕ་བོང་ཞིག་དང་འདྲ་
བར་རང་ཉིད་ཀྱིས་ ཁུར་ ཐུབ་ཚོད་ ཅིག་ཡེ་ནས་མིན་པའི་སྣང་བ་བྱུང་ཞིང༌།
དེ་ལ་སྐད་ཡིག་གི་འགན་ཁུར་དང་ལོ་རྒྱུས་ཀྱི་འགན་ཁུར། སྤྱི་ཚོགས་ཀྱི་འགན་
ཁུར། སྒྱུ་རྩལ་གྱི་འགན་ཁུར། བསམ་བློའི་ འགན་ཁུར་སོགས་ཡོད་པས།
ངོ་མ་རང་ཉིད་ལ་རྒྱ་སྟག་དམར་བོའི་ཁ་སྤུ་ལ་འཇུ་བ་ལྟ་བུའི་འཚུབ་ཆ་ཡང་
ལངས་འོངས་མོད། གང་ལྟར་གོམས་པའི་ལས་དེ་གཏོང་མི་འདོད་ པའམ་
འདོར་མི་ཐུབ་པ་ནི་རྒྱུན་ལྡན་གྱི་སྣང་ཚུལ་ཞིག་དང༌། བློ་མང་གི་སྤྱོད་པས་
འབྲས་བཟང་རེག་མི་ཐུབ་པ་ཡང་
ང་མིག་མཐོང་ལག་ཟིན་གྱི་བདེན་དོན་ལགས་ན།
ངས་ཀྱང་ཐོབ་ཟིན་པའི་གྲུབ་འབྲས་ཆུང་ཆུང་དེ་ལག་ཏུ་བཟུང་ནས་སྔར་བཞིན་
འཁྱར་འཁྱོར་གྱི་གོམ་པ་མདུན་དུ་བསྐྱོད་ཅིང་། ནམ་རྒྱུན་རང་གིས་རང་ལ་
དག་ཐེར་དང་འབོད་པ་ཧྲལ་ཧྲུལ་བཏང་།
ཡང་ཅིག་བཤད་ན། ཀླད་ཤུགས་ངལ་རྩོལ་པའམ་ཤེས་རིག་སྦྱོང་གཉེར་
456



ཁྱུང་བཟང་།
བ་ཞིག་གི་ངོས་ནས་གཞིགས་ཚེ་རྣམ་པ་མི་འདྲ་བའི་སྦྱངས་སྟོབས་ཀྱི་ཡོན་ཏན་
མཐའ་དག་ནི་རང་ཉིད་ཀྱི་ཁ་རྒྱབ་ཕུན་ཚོགས་འབྱུང་བའི་ཁྱད་འཕགས་ཀྱི་ཐོན་
ཁུངས་ཡིན་པ་ནི་བསྙོན་དུ་མེད་ཀྱང་། དེ་ཉིད་ཀྱི་རིན་ཐང་ནི་ རང་ཉིད་་
གཅིག་པུའི་སྟེང་དུ་བཀོལ་ཚར་བ་ཞིག་དང་རང་ཉིད་ལས་འདའ་མི་ཐུབ་པ་ཞིག་
ཡེ་ནས་མིན་པར་གཙོ་བོ་བེད་སྤྱོད་པའི་མིག་རྒྱང་དང་ལྷག་བསམ་ལ་ཐུག་ཡོད།
དེ་བཞིན་དུ་རྩོམ་རིག་གི་ལས་འདི་ཡང་རང་ཉིད་ཀྱི་ཚོར་སྣང་བན་བུན་ཙམ་
དང་སྙན་གྲགས་ཐན་ཐུན་ཙམ་གཉེར་བའི་བཀག་རྒྱ་ལས་ཐོད་རྒལ་བྱེད་མི་ཐུབ་
པའི་རིག་གནས་ཡ་མ་ཟུང་ཞིག་གཏན་ནས་མིན་པར། ཆེས་འགག་རྩ་ནི་རྩོམ་
མཁན་ལ་ཡང་དག་གཏིང་ཟབ་ཀྱི་དམིགས་ས་ངེས་ཅན་ཞིག་ཡོད་མེད་དང་།
དམིགས་ས་དེ་ལ་བཅངས་པའི་ཀུན་སློང་རྣམ་དག་ཡིན་མིན་ལ་རག་ལས་
པས། རྒྱུན་པར་ང་རང་ནི་རང་ཉིད་ཀྱི་སྐད་ཡིག་དང་བརྡ་སྤྲོད་ཀྱི་ཆོས་ཉིད་
ལ་གདེང་འཇོག་གིས་སྒྱུ་རྩལ་གྱི་ལམ་དུ་འཇུག་འདོད་ལ། ཀློག་མཁན་ལ་མི་
དམིགས་པའི་དྲ་བ་ལས་ཕྱིར་བུད་དེ། མི་རིགས་ཀྱི་ཉེན་ཁའི་རང་བཞིན་ཐོག་
མར་མཐོང་ཐུབ་མཁན་ཞིག་དང་དེ་ཉིད་ཀུན་ལ་སྒྲོག་ཐུབ་མཁན་ཞིག ཡང་
ན་གསར་རྙིང་གི་མཚམས་ནས་འགྲེང་སྟེ་རིན་ཐང་འདོན་སྤེལ་དང་བདེན་པ་
བརྡར་ཐུབ་མཁན་ཞིག་བྱེད་འདོད་མོད་མང་པོ་ཞིག་གིས་རང་བཞིན་མིན་པའི་
ཧབ་ཆ་རེ་རྒྱག་སྲིད་མོད་ཀྱི། གང་ལྟར་འདི་ནི་ངའི་ཡུན་རིང་མྱོང་ཚོར་དང་
མ་འོངས་པའི་རེ་སྙེག་གི་ཕ་ས་ཡིན།
མཆན།
འདབྱིན་ཇིའི་ས་མིན་ལ་ཧྲི་ཏིས། ཀྱི་དབྱི་ཐ་ལིའི་ཨར་ཕེ་ཐོ་མོ་ལཱ་བེ་ཡ།
སི་ཁྲུ་རི་ཡའི་པེས་ཏི་ཧན་ཐི་ཁུ། འཇར་མན་གྱི་ཅོན་ཐུ་ཀུ་ལ་སི། 5 དབྱིན་ཇུའི་ཏོ་
ལིས་སི་ལའི་ཞུན། ®ཨ་རིའི་ཐའོ་ཉིས་མའོ་ལིས་སུན།
3) ཨོ་
457



ནགས་ཀློང་ཁུ་བྱུག་འདུ་གནས།
བརྩེ་དུང་གི་བདེན་པ།
ཁྱུང་བཟང་དང་ཁོའི་བརྩམས་ཆོས།
ཞི་བདེ་མེ་ཏོག
ཉེ་བའི་ལོ་འགའི་ནང་ཁ་བ་རི་བའི་ལྗོངས་སུ་རྩོམ་རིག་ལ་བློ་ཁ་ཕྱོགས་
པའི་ གཞོན་སྐྱེས་ མང་ པོ་ ཆར་ རྗེས་ ཀྱི་ ཤ་ མོ་ བཞིན་ འཚར་ལོངས་བྱུང་ཞིང༌།
ཁོང་ཚོས་རྣམ་དག་དང་གཟབ་ནན་གྱིས་འཚོལ་རྟོག་གི་ལམ་བུ་ཞིག་དེད་ནས་
མདུན་དུ་སྙེག་ཅིང་བཞུད་པའི་འབྲས་རྟགས་སུ། བོད་ཀྱི་རྩོམ་རིག་ཧྲིལ་བོ་ལ་
འཕེལ་རྒྱས་ཀྱི་རླབས་རྒྱུན་གསར་བ་ཞིག་འཕྱུར་བྱུང༌། རླབས་རྒྱུན་དེ་ནི་ཤག་
ཤག་ཏུ་འབབ་པའི་ལང་ཚོའི་རྦབ་ཆུ་དང་འདྲ་ལ། ལམ་ལམ་དུ་འབར་བའི་མེ་
ལྕེ་དང་ཡང་མཚུངས་པས། ང་ཚོར་མཆོང་སྐྱོད་ཀྱི་བྲེལ་ཤ་བསླངས་ཤིང་།
ང་ཚོའི་སྙིང་ཁོང་ལ་དུས་རབས་ཀྱི་ཁྲག་གསར་རྒྱས་སུ་བཅུག སྐུ་ཞབས་ཁྱུང་
བཟང་ངམ་ཀུན་བཟང་ཚེ་རིང་ནི་དེའི་ཁྲོད་ཀྱི་རྩོམ་ལུས་མང་པོར་འཇུག་སྤྲོ་ལ་
གྲུབ་འབྲས་བཟང་བའི་གཞོན་སྐྱེས་རྩོམ་པ་པོ་ཞིག་རེད།
ཁྱུང་བཟང༌། ཁྱུང་ཆེན་ཇི་བཞིན་དགུང་སྔོན་འཕྲེད་ཀྱིས་གཅོད་པའི་
གཤོག་རླབས་མི་མངའ་ནའང་། བཟོད་མི་ཚུགས་པ་དང་བཟོད་མི་ནུས་པའི་
བྲེལ་ཤ་ལྟ་བུའི་ཚོར་སྣང་ཞིག་གིས་ནམ་རྒྱུན་བསམ་གཞིགས་ཀྱི་ཀློང་རིམ་མྱུལ་ཏེ།
ཕ་ཡུལ་བར་གྱི་སྣང་དུ་ལྡིང་སྐོར་ཡང་ཡང་རྒྱག་པའི་རྒོད་པོ་ཞིག སྐམ་རིད་དུ་
གྱུར་པའི་ལུས་ཕུང་། གཏིང་རིམ་དུ་ལྷུང་བའི་མིག་ཟུང་། མིག་ཟུང་འབྱེད་
འཛུམ་གྱི་བར་ནས་ཁྱོད་ཀྱིས་ཅི་མཐོང་བྱུང་། ཧ་ཅང་ཞི་འཇམ་གྱི་ཁོང་གིས་
ཏི
458



ཁྱུང་བཟང་།
ཅི་ཞིག་
ཅིས་ཀྱང་“མཚན་མོ”འདིའི་མཐའ་མཚམས་བརྒལ་དགོས་ཟེར།
དྲང་མོར་བཤད་ན། ཕ་ཡུལ་ངལ་རྩོལ་མི་དམངས་ཀྱི་ལས་སྐལ་གྱིས་
ཁོང་ལ་ཟུག་རྔུ་བསྐྱེད་པ་མང་ལ། ཁོང་གི་ན་ཚོད་ཀྱིས་མི་ཐེག་པའི་བསམ་
གཞིགས་བྱིན་པ་དེ་ལས་ཀྱང་མང་། ལོ་ན་ཧ་ཅང་ཆུང་དུས་ནས་ ཅི་
བཤད་པའམ་གང་ཞིག་མ་བྲིས་ན་མི་བདེ་བའི་ཉམས་སྣང་བྱུང་བས། སློབ་
འབྲིང་གི་དུས་ནས་རྩོམ་འབྲིའི་ལས་ལ་ཞུགས། སྐབས་དེ་ནས་བཟུང་ལྕགས་
སྨྱུག་དང་འབྲི་དེབ་ནི་ཁོའི་མཛའ་གྲོགས་དང་། ་རྩོམ་ཡིག་འབྲི་བ་ནི་ཁོའི་འཚོ་
བའི་དགའ་ཕྱོགས་གཙོ་ཤོས་ཤིག་ཏུ་གྱུར། དེ་ཡབ་ཁྱུང་བཟང་ལགས་ཀྱི་རྩོམ་
ཡིག་ཐོག་མའི་རྨང་འདིང་སའི་གཤིན་ས་ནི《གངས་རྒྱན་ན་ཆུང་ཚགས་པར》
ཡིན་ལ། གྲངས་ཀ་མང་ཞིང་སྤུས་ཀ་བཟང་བའི་རྩོམ་ཡིག་གིས་དུས་སྐབས་
ཤིག་གི་ན་ཆུང་ཀློག་པ་པོ་མང་པོ་ཞིག་ལ་སྐུལ་ལྕག་ཐེབས་ཤིང་བག་ཆགས་ཟབ་
མོ་བཞག ཁོང་གིས་དེ་ལྟར་ཧུར་ཐག་འབད་ཐག་གིས་རང་ལ་གཏོགས་པའི་
ལམ་བུ་ཞིག་དེད་ཅིང་འོངས་པས། ད་ལྟ་བོད་པའི་དུས་དེབ་ལས་ཁོང་གི་
བརྩམས་ཆོས་གང་སར་མངོན་པར་མ་ཟད། ཀློག་པ་པོའི་དགའ་བསུ་ཡང་
ཐོབ་ཀྱིན་ཡོད། 1997ལོར་ཁོང་གི་བརྩམས་ཆོས་《འབྲོག་ཁྱི་ཞིག་གི་གཏམ་
རྒྱུད》ཅེས་པར“སྦྲང་ཆར་རྩོམ་རིག་གི་བྱ་དགའ”ཐོབ་པ་དེ་ནི་ཁོང་གི་གསར་
རྩོམ་གྲུབ་འབྲས་ལ་སྤྱི་ཚོགས་ཧྲིལ་བོས་གདེང་འཇོག་བྱས་པའི་རྟགས་ལྟ་བུར་
མངོན་ལ། ད་ལྟའི་བར་དུ་ཁོས་རྩོམ་རིག་དང་ཡང་ན་མང་པོ་ཞིག་གི་ཕྱིར་དུ།
བརྩེ་དུང་དང་ལང་ཚོ་སོགས་རིན་ཐང་གཞལ་དུ་མེད་ པ་ཅི་ཙམ་ཞིག་ཕུལ་བ་
བཤད་དཀའ།
ཐད་ ཀར་བཤད་ན། ཁོས་རྒྱུན་པར་ཁང་བརྩེགས་ དང་མི་ཚོགས་
འཁྲིགས་ པའི་ཀློང་ན་རྒྱང་རིང་གི “ ཨ་མ”དང“ཆུང་མ”དྲན་བཞིན་ཡོད་དེ།
ཅི་ཡང་མི་མཐོང་བའི“དོ་དགོང་ཡང་།
དང་ཨ་མ་རང་བཞིན་གྱིས་དྲན”ཏེ་ང་ཚོར“ཧ་
459



ནགས་ཀློང་ཁུ་བྱུག་འདུ་གནས།
ཅང་སྡུག་ཐུག་དུས་སུས་ཀྱང་རང་ཉིད་ཀྱི་ཨ་མ་དྲན་སྲིད་ལ། དེ་ནི་མི་ཡུལ་གྱི་
ཨ་མ་དག་གི་རིན་ཐང་ཡིན”ཟེར།(ལྷུག་རྩོམ《ཨ་མ་ལགས》ལས) དངོས་གནས་
རང་ཉིད་བགད་ཆོག་ཆོག་གི་ཁྲི་ལ་བཞུགས་པའི་དུས་ཚོད་དང་ལོ་ཟླ་གང་དུ་
ཡང་ངུ་ཤུམ་དང་ཁེར་རྐྱང་གི “ ཨ་མ” དྲན་རྒྱུ་ནི་བརྗེད་མི་རུང་བ་ཞིག་རེད།
“ ཨ་མའི”ཟུངས་ཁྲག་འབབ་པའི་རྐང་ལག་གི་སེར་ཁ་དུ་མ་ང་ཚོའི་ཆེད་དུ་གས་
ཤིང་། ཨ་མའི་ཡ་ ཐོད་ཀྱི་རྡུལ་ཆུ་གྲངས་མེད་ཀྱང་ང་ཚོའི་ཆེད་དུ་དབྱིག་
འཛིན་མའི་གདོང་ལ་འགྲིལ། “ ཨ་མའི་ནུ་ཞོས་གསོས་པའི་འཇོན་ཐང་གིས་
ང་ཚོ་གོམ་པ་སྤོ་ཤེས་ཤིང་སྐད་ཆ་བཤད་ཤེས་ལ། རྒྱུང་མཐོང་ལྟ་བུའི་མིག་
ཟུང་ཡང་ཡོད་པར་གྱུར། ཡིན་ནའང“བགྲེས་མོ”འདི། གཉེར་མ་ཤར་ཤུར་
གྱི། ལུས་སྒུར་འགྲོས་འཁྱོར་གྱི་བགྲེས་མོ་འདི་རང་ཉིད་ཀྱི་མ་མར་མི་ཤེས་པ་
མང་ལ། ཨ་མ་ལ་རྡོག་རྒྱུག་གཞུ་མཁན་ཡང་ཆུང་བའི་སྒེག་ཉམས་དང་སྒོར་
མོའི་གྲངས་འབོར་གྱི་བར་ན་ཅི་འདྲའི་མང་ཨང་། འདི་ལས་རྩོམ་པ་པོས“ཨ་
མ”དྲན་དོན་ཤེས་འོངས་ལ། ཁོང་གི་བསམ་བློའི་ཁྱབ་ཁོངས་གང་ཞིག་གསལ་
རྗེན་དུ་རྟོགས་ཡོང་། གཞན་ཡང་ཁོང་གི་སེམས་ཁོང་ན“ཆུང་མ”ནི་ཆུང་བའི་
ངེས་པ་མེད་ལ། རང་ཉིད་བླ་མ་བཞིན་བཀུར་དགོས་པའི་ཁྲིམས་སྲོལ་དེ་བས་
ཀྱང་མེད། “ཆུང་མ”ནི་ཕ་གཞིས་སྐྱོང་མཁན་ཞིག་བསྐྱངས་ཟིན་པའི་དོན་
དམ་གྱི་མཛངས་མ་ཞིག་ཡིན་ལ། ལྕི་འདམ་དང་ཁ་ཆར་ཁྲོད་ན་ལུས་ཤིང་།
སེར་ཁ་ཤིག་ཤིག་གི་མཛུབ་མོས་ཞིང་ཁ་ན་རྩྭ་ལྡུམ་དང་བཅས་པར་གཡུལ་འཁྲུག་
རྒྱག་པའི་གངས་ལྗོངས་ཀྱི་བུད་མེད་ཚོའི་མཚོན་དོན་ཡིན། ད་དུང་ཁོས་ཆུང་
མ་དྲན་པའི་དུས་ནི་ཏག་ཏག་མུན་པ་ནག་ཅིང་ཆར་བ་འབབ་པའི་མཚན་མོ་
ཞིག་རེད། སྐྱི་གཡའ་ཞིང་རྔམས་མཐུག་པའི་མུན་ནག་དེ་ནི་ཁོ་མོ་ཚོ་ཧ་ཅང་
དཀའ་སྡུག་གིས་འཚོ་ཞིང་གཞེས་པའི་སྤྱི་ཚོགས་ཀྱི་གནས་བབ་ཡིན་ངེས་ལ།
དེ་ལྟ་བུའི་མཚན་མོར་འབབ་པའི་ཆར་བ་ནི་ཆུང་མ་དང་བཅས་པའི་ཁོ་མོ་ཚོའི་
460



ཁྱུང་བཟང་།
པའི་བསམ་
ལས་དབང་གི་སྐོར་ཡིན་པ་འདྲ། ཡང་ན་ཁོ་ཚོའི་སེམས་ཁོང་ནས་བཞུར་བའི་
མིག་ཆུའམ་ ཅི་ཞིག དེའི་ཕྱིར་རྩོམ་པ་པོས་གདུང་སེམས་དང་བྱམས་བརྩེ།
སྙིང་རྗེའི་ངང་ཞེ་དུང་དུང་གིས“དོ་དགོང་གི་ལུག་ཤ་འདི་ཁོ་མོས་ཀྱང་ཁ་ལ་རེག་
ཐུབ་ན་ཅི་མ་རུང”ཟེར། (ལྷུག་རྩོམ《 མཚན་མོའི་གདུང་སེམས》ལས） ཕྱོགས་
གཞན་ཞིག་ནས་ཁོས་ནམ་ཡང་གཟབ་ནན་དང་དྲང་བདེན། བརྩེ་བ་ཁྲོམ་
ཁྲོམ་གྱིས་ཀ་ཁ་སློབ་པའི“བྱིས་པ་ཚོ་ཅི་ཡང་མེད་པའི་ལག་ཟུང་གིས་དཀར་ཡོལ་
བཞིན་སྐྱོར་ཡོད”དེ། དཔེར་མཚོན་འདི་ལས་རྩོམ་པ་པོའི་ སེམས་ ཁོང་གི་
འཁྱག་གདུང་དང་ལོ་རྒྱུས་ཀྱིས་ གནང་བའི་འགན་འཁྲི་འདེགས་
བློའི་སྙིང་སྟོབས་སོགས་མངོན་པར་མཚོན་ནོ། ། འདི་བཞིན་དུ་ཁོའི་བརྩམས་
ཆོས་ཡོད་ཚད་ལ་བྱམས་དུང་གི་བརྩེ་བས་ཁྱབ་ཅིང་། ཚིག་འབྲུ་རེ་རེའི་བར་
གསེང་ལས་རྩོམ་པ་པོའི་ལྷོག་ལྷོག་འཕྱུར་ཅིང་ལྷུང་ལྷུང་འབབ་པའི་ནང་སེམས་
ཀྱི་དྭངས་ཤིང་གཙང་ལ་ཤུགས་དྲག་པའི་ཚོར་འདུ་ཞིག་མངོན་པ་དེ་ནི། གང་
གིས་ ཀྱང་ཚབ་ བྱེད་མི་ཐུབ་ པའི་ མ་ བཅོས་རང་བྱུང་གི་བརྩེ་དུང་ལགས་ལ།
ཁོའི་བརྩམས་ཆོས་སྤྱི་ལ་འཐིམས་པའི་བླ་སྲོག་ལྟ་བུར་མཐོང་།
ཁོའི་བརྩམས་ཆོས་ཀྱི་ཁྱད་ཡོན་གཙོ་བོ་མདོར་དྲིལ་ན།
༡. ཤུགས་དྲག་གི་ཚོར་འདུ། དེ་ནི་འཚོ་བ་ལ་མྱོང་ཞིབ་བྱས་པ་ལས་
བྱུང་ལ། འཚོ་བའི་དབང་གིས་བརྩེ་དུང་ཡོད་པར་གྱུར། བརྩེ་དུང་གི་་
དབང་གིས་བརྩེ་སེམས་ཀྱི་ཞིབ་ཆ་དང་དྲི་རོ་མངའ་བའི་བརྩམས་ཆོས་བྱུང་བ་
ཡིན་ལ། དེ་ཡང《 མཚན་མོའི་གདུང་སེམས》དང《 ཨ་མ་ལགས》ལྟ་བུ་ལས་
མངོན།
༢. དོན་དངོས་རྨང་གཞི་ལྡན་པ། དེ་ནི “ རྩོམ་པ་པོ་ནི་མི་དམངས་ཀྱི་
མགྲིན་ཚབ་པ་ཡིན”ཞེས་པ་ལྟར་མི་དམངས་ཀྱི་འཚོ་བར་ཟབ་ཞུགས་བྱས་ནས་
རྒྱུ་ཆ་འཚོལ་སྡུད་ཀྱིས། ཕྱིར་མི་དམངས་ཀྱི་འཚོ་བར་ཞབས་འདེགས་ཞུ་རྒྱུ་དེ་
བྱུ
མ
རྒྱུ་
461



ནགས་ཀློང་ཁུ་བྱུག་འདུ་གནས།
ཡིན་ལ། ཁོང་གིས“དབུལ་སྐྱོབ”ཐེངས་རེ་རེ་ནི “ ཕྱུག་སྐྱོབ”དང “ གཉེན་
སྐྱོབ”ཡིན་པའི“དུད་ཁྱིམ་བཅོ་ལྔའི་སྡེ་བ་དཔེ་ལེགས་ཅན”གྱི་གཏམ་རྒྱུད་དང་
འབྲེལ་བའི་ནང་སྙིང་གང་ཞིག་བསྔོགས་ཤིང་སྤྲུགས་ཏེ “ངའི་ཕ་ཡུལ་ཆུང་ཆུང་
གི་འཕེལ་ལམ་གང་དུ་ཡོད”པ་དང་དེའི་བཀག་རྒྱ་གང་ཡིན་པ་སོགས་ནི་སྒྱུ་རྩལ་
གྱི་ལམ་ནས་ཀློག་པ་པོར་བསམ་གཞིགས་ཀྱི་ལས་ཀའི་ཚུལ་དུའམ་ལན་མི་བཙལ་
ཐབས་མེད་ཀྱི་འདྲི་ཚིག་ཅིག་གི་ཚུལ་དུ་གནང་ཡོད་པ་ལྟ་བུས་མཚོན་ལ། སླ་
མོར་བཤད་ན། འཚོ་བའི་ནང་སྙིང་གིས་ཕྱུག་པའམ་བོད་རང་གི་སྤྱི་ཚོགས་
འཚོ་བར་བརྩི་འཇོག་དང་སེམས་ཁུར་བྱས་པའི་ཁྱད་ཆོས་ལྡན་ནོ།
༣. མི་རིགས་ཡར་སྐུལ་གྱི་དུང་བརྡ་ལྟ་བུར་གྱུར་པ། ཁོས་རྒྱུན་དུ་རྩོམ་
པ་པོ་ཞིག་ཡིན་ཚེ་ཐོག་མར་མི་རིགས་ཤིག་གམ་མི་རབས་ཤིག་གི་ངོས་ཐད་དུ་
བྱུང་བའི “ཉེན་ཁའི་རང་བཞིན”གང་ཞིག་མཐོང་དགོས་ཟེར་ལ། “རི་ཆུ་
གྲངས་མེད་ལ་བདག་པོ་མེད་ པ པའི་གནས་བབ་བསམ་ཞིང་། གཏེར་མཛོད་
མང་པོ་འཕྱི་བས་གང་འདོད་དུ་འབྲུ་བར་དྲན་པ་སྐོར་གྱིན”ང་ཚོའི“ཡ་ཐོད་ཀྱི་
མིག་ཟུང་འདི་འབུ་ཁུང་དང༌། སྤྱི་གཙུག་གི་ཀླད་ཞོ་འདི་ཁྱི་ཚོགས་ཀྱི་གསོལ་
སྟོན་མིན”པའི་ལག་ངར་མཐོ་རུ་བཀྱགས་ཏེ། འགྲན་རྩོད་ཀྱི་མེ་སྟག་འཚུབ་
པའི་ ཤེས་རིག་དཔལ་འབྱོར་གྱི་དུས་སྐབས་འདིའི་ནང་གི་བོད་ཁུལ་གྱི་འཕོ་
འགྱུར་དང་། རྗེས་ལུས་ཀྱི་རྣམ་པ། མི་དམངས་ཀྱི་བདེ་སྡུག་མཚང་འབྱིན་
བཟང་བསྟོད་སོགས་གཞིར་བྱས་པའི་བརྩམས་ཆོས་སྤེལ་བ་སྟེ། 《 སྒྲོལ་མ་
སློང་མོ་བ》《ངའི་ཕ་ཡུལ་དང་ཁབ》སོགས་ཀྱིས་མཚོན།
༩. ཀློག་པ་པོ་དང་གཞི་གཅིག་ཏུ་འབྲེལ་བ། ཁོང་གི་གསར་རྙིང་བཅད་
ལྷུག་གི་རྩོམ་ཡིག་གང་ཡིན་ཡང་བོད་རང་གི་སྤྱི་ཚོགས་འཚོ་བ་གཞིར་བྱས་ཤིང་
རྗོད་བྱེད་གང་ཞིག་ཡུལ་སྐད་དང་འཕྲོད་ཅིང་། མངོན་བརྗོད་དང་བརྡ་རྙིང་།
ཕྱི་ཡོང་ཐ་སྙད་གོ་དཀའ་བ་དང་བརྡ་སྤྲོད་ཀྱི་ཆོས་ཉིད་ལ་མི་མཐུན་པ་སོགས་
462



ཁྱུང་བཟང་།
ཀྱིས་བཅིངས་མེད་པས་སྙན་ཞིང་གོ་བདེ་བ་ཞིག་ཡིན་ནོ། །
༥. “ སྙན་ངག་ནི་བདེན་དངོས་བརྒྱུད་པའི་ཀུན་རྟོག་ལས་བྱུང་བ་ཡིན་
ཕྱིར། བདེན་དངོས་ཁོ་ན་མིན་ལ། ཀུན་རྟོག་རྐྱང་བའང་མིན”ཞེས་པ་ལྟར་
ཁོང་གི་བརྩམས་ཆོས་རེ་རེའི་ཚིག་ལ་ལྡེམ་ཤུགས་དང་རྐྱང་སྐུམ་ལྡན་ལ། གབ་
ཚིག་རང་བཞིན་ཡང་ངེས་ཅན་ཞིག་ལྡན་པས“འཚོ་བ”དང“སྒྱུ་རྩལ”མཐུན་
སྡེབ་བྱས་པ་ནི་ཧ་ཅང་ངོ་མཚར་བ་ཞིག་སྟེ། 《མཚན་མོའི་བརྗེད་ཐོ》དང《ཚེ་
བརྟན་སྒྲོལ་མ》སོགས་ལས་མྱོང་བར་བྱའོ།
འདི་ལྟར་ཁོང་གི་སྙིང་ཁོང་ན་རྒྱུ་བ་ནི་བརྩེ་བའི་ཁྲག་དྲོན་ཡིན་ལ། ཁོང་
གི་སྨྱུག་རྩེ་ན་འབབ་པ་ཡང་བརྩེ་བའི་ཁྲག་དྲོན་ལགས།
་
..
463
་



སྙན་བཟང་ཡུམ་སྐྱབས་རྒྱལ།
སྙན་བཟང་ཡུམ་སྐྱབས་རྒྱལ།
= ''་
ངོ་སྤྲོད་མདོར་བསྡུས།
སྙན་བཟང་ཡུམ་སྐྱབས་རྒྱལ་ལགས་ནི། 1966ལོར་མདོ་སྨད་རེབ་ཀོང་
དུ་སྐྱེས་ཤིང༌། སློབ་འབྲིང་འགྲིམ་དུས་རེ་ཞིག་ཕྱིར་ཕ་ཡུལ་དུ་སོང་ནས་ཕྱུགས་
རྫི་དང་ཞོར་ལས་སོགས་ལ་འབད། 1992ལོར་མཚོ་སྔོན་མི་རིགས་སློབ་གྲྭར་
ཞུགས་ནས་ཆེད་ཚན་སློབ་གྲྭ་ཆེན་མོ་བའི་ཐོབ་བླངས་རྗེས་ཕྱིར་ཕ་ཡུལ་དུ་ལོག
ད་ལྟ་རྨ་ལྷོ་ཁུལ་རྩོམ་རིག་སྒྱུ་རྩལ་ལྷན་ཚོགས་སུ་ཕྱག་ལས་གནང་།
1996ལོར་ཀན་སུའུ་མི་རིགས་དཔེ་སྐྲུན་ཁང་གིས《 ཁ་བའི་རྨི་ལམ》སྙན་
དེབ་པར་དུ་བསྐྲུན་ཞིང༌། དེར་མཚོ་སྔོན་ཞིང་ཆེན་སྐབས་བཞི་བའི་རྩོམ་རིག་
གསར་རྩོམ་ཕུལ་བྱུང་བརྩམས་ཆོས་ཀྱི་བྱ་དགའ་ཐོབ་པ་དང༌། ད་ལོར་ཁོང་
གིས་ རྨ་ལྷོ་ ཁུལ་ ཐེངས་དང་པོའི་རྩོམ་རིག་གསར་རྩོམ་བྱ་དགའ་ཡང་བརྙེས།
ཁོའི་ སྙན་ངག་དེབ་གཉིས་པ《 རྒོད་པོའི་གཤོག་རླབས》ཞེས་པ་མཚོ་སྔོན་མི་
རིགས་དཔེ་སྐྲུན་ཁང་ནས་པར་སྐྲུན་འགྲེམ་སྤེལ་བྱས།
465



ནགས་ཀློང་ཁུ་བྱུག་འདུ་གནས།
གསར་རྩོམ་ལམ་བུའི་ཕྱི་མིག
སྙན་བཟང་ཡུམ་སྐྱབས་རྒྱལ།
བསྒྱུར་རྩོམ།
ལྷུག་རྩོམ་་
ངས་ད་བར་དུ་རྩོམ་ཡིག་གང་མང་ཞིག་བྲིས་མྱོང་། དེའི་ཁྲོད་དུ་སྙན་
ངག་ཡོད་ལ། དཔྱད་རྩོམ་དང་སྒྲུང་གཏམ།
སོགས་ཀྱང་ཡོད། ཡིན་ནའང་རང་ཉིད་ཀྱི་དགའ་ཕྱོགས་ཀྱི་དབང་གིས་
བརྩམས་ཆོས་ཁྲོད་ཀྱི་བཞི་ཆའི་གསུམ་ཙམ་སྙན་ངག་ཡིན་པས། གཤམ་དུ་
ངས་རང་ཉིད་ཀྱི་མྱོང་བའང་སྙན་ངག་ལ་སྦྱར་ཏེ་གྱེར་འདོད། སྙན་ངག་ནི་སྒྱུ་
རྩལ་གྱི་ཆེས་མཐོ་བའི་ཆ་དང་རྩོམ་རིག་གི་ཡང་རྩེ་ཡིན་པ་སུས་ཀྱང་བསྙོན་དུ་
མེད། ང་ཚོས་སྒྱུ་རྩལ་གྱི་རྣམ་གྲངས་ཡོད་ཚད་ལ་དཔྱད་གཏམ་བརྗོད་སྐབས།
གློག་བརྙན་ནམ། ཡང་ན་ཟློས་གར། སྒྲུང་གཏམ་སོགས་གང་ཡང་རུང་སྟེ།
ང་ཚོས་དེ་ལེགས་ པར་བརྗོད་པ་ནི་དེ་ལས་སྙན་ངག་གི་རོ་ཉམས་ལྡན་པར་་
བརྗོད་པ་དང་ནང་དོན་གྱི་མཁོ་བ་དང་ཁ་བྲལ་ནས་ཚོར་བ་འཕོ་བའི་ཐབས་
རྩལ་གྱ་ཚོམ་དུ་སྤྱོད་པ་དང་།
རང་བཟོའི་
་ཚིག་སྡེབ་སྤེལ་བ།
སྙེག་བྱེད་པ་སོགས་ལས་བྱུང་བའི་གསར་བ་ཡིན་ཁུལ་དང་མཚར་མཚར་བོ་དག་
ནི་གསོག་གསོབ་ཀྱི་ལྷུ་བ་ཙམ་ལས་མ་འདས་སོ། །
མི་རིགས་ཀྱི་རྩོམ་པ་པོ་ཞིག་ལ་མཚོན་ན། ནམ་ཡིན་རུང་མི་རིགས་རང་
གི་རིག་གནས་རྟེན་གཞིར་བཟུང་སྟེ་རིགས་རྒྱུད་ཀྱི་དད་ཞེན་གཙོ་བོར་འཛིན་
དགོས་ཏེ། རྒྱུ་མཚན་ནི་གཞན་ལས་ཐུན་མོང་མ་ཡིན་པའི་ཁྱད་ཆོས་ལྡན་པས
ནོམ་པ་འཚོལ་
466



སྙན་བཟང་ཡུམ་སྐྱབས་རྒྱལ།
ང་ཚོ་ད་གཟོད་མི་རིགས་ཤིག་གི་གྲས་སུ་བགྲངས་ཤིང་མི་རིགས་རང་བཞིན་ནི།
སྒྱུ་རྩལ་གང་ལ་མཚོན་ནའང་བཙལ་བྱའི་ཡུལ་དམ་པ་དང་སྒྱུ་རྩལ་བརྩམས་ཆོས་
དེ་ཉིད་འཇིག་རྟེན་མི་ཡུལ་འདིར་ཡུན་རིང་ལ་གནས་ཐུབ་མིན་གྱི་ཚེ་སྲོག་ཉག་
གཅིག་ཡིན་པས་སོ།
འཚོ་བའི་ཉམས་མྱོང་ནི་སྒྱུ་རྩལ་ཡོད་ཚད་ཀྱི་ཐོག་མ་དང་གཞི་རྩའི་རྒྱུ་ཆ་
ཡིན་ཕྱིར་སྙན་ངག་པ་ལ་དངོས་ཡོད་འཚོ་བའི་ཁྲོད་དུ་མྱོང་ཚོར་ཟབ་མོ་ཞིག་
སྐྱེས་པ་དང༌། གནས་ཚུལ་འགའ་ཞིག་གིས་ཡིད་སེམས་གཡོ་བར་བྱས་པ་ལ་
བརྟེན་ནས་འཁྲུངས་པའི་བརྩམས་ཆོས་ལ་ད་གཟོད་གཞན་སེམས་དབང་མེད་
དུ་གཡོ་སྐྱོམ་བྱེད་དུ་འཇུག་པའི་ནུས་པ་དང་རྩོམ་རིག་གི་རིན་ཐང་ལྡན་པ་ཡིན།
དེ་ལྟ་བུའི་གསར་རྩོམ་གྱི་བརྒྱུད་རིམ་བརྒྱུད་ཡོད་མེད་ཀྱིས་སྙན་ངག་ཅིག་
ལ་ཚེ་སྲོག་དངོས་མ་ལྡན་མིན་ཐག་གིས་གཅོད་ཐུབ། སྙན་ངག་གཅིག་ཏུ་རིག
པ་སྐྱེན་པོའི་ཚིག་དང་། གྲུང་པོའི་ཀུན་རྟོག འཕྱོར་བོའི་མིང་བརྡ་སོགས་
ཇི་ལྟར་བཀོལ་ཡོད་ཀྱང་ནང་ན་དངོས་ཡོད་འཚོ་བའི་མྱོང་བ་དང་ཡིད་འགྱུར་གྱི་
དུངས་པ་མེད་ན་བཅོས་མའི་མེ་ཏོག་གིས་ར་ཡིག་གཉིས་པའི་འདོད་དོན་མི་སེལ་
བའི་དཔེ་བཞིན་ཀློག་མཁན་ལ་རང་ག་ པ བའི་རྩེད་དགའ་ཙམ་ལས། ནང་་་
སེམས་ཀྱི་གཡོ་འགུལ་དྲག་པོ་བསླངས་ནས་མཛེས་སྡུག་གི་དགའ་བདེ་ཉམས་སུ་
མྱོང་དུ་འཇུག་པའི་ནུས་པ་ཐོན་དཀའ།
སྙན་ངག་གི་རྣམ་པ་ལ་གཙིགས་འཛིན་བྱེད་དགོས་པ་ནི་སྨྲས་མ་དགོས་
མོད། འོན་ཀྱང་རྣམ་པ་ནི་ནང་དོན་ལ་ཞབས་འདེགས་ཞུ་བྱེད་ཡིན་པའི་རྩ་
དོན་དེ་ངེས་པར་དུ་སྲུང་འཛིན་བྱེད་དགོས། ཚིག་ལ་བཙོ་སྦྱོང་བྱེད་པ་ནི་ངག་
ཚིག་གིས་ཡིད་འགྱུར་མཚོན་པའི་ཆེད་དུ་དང༌། སྙན་ངག་གི་མཚམས་ཚིགས་
དང་འགྱུར་ཁུགས། རྐང་པ་སོགས་་
་ལ་གཙིགས་འཛིན་བྱེད་པ་ནི་ཡིད་འགྱུར
གྱི་གཡོ་འགུལ་དང༌། ཡིད་འགྱུར་གྱི་ཤུགས་ཚད་དང་ཟབ་ཚད་སོགས་བླ་ལྷག་
467



ནགས་ཀློང་ཁུ་བྱུག་འདུ་གནས།
གིས་མཚོན་པའི་ཆེད་དུ་རེད་སྙམ། ང་ལ་མཚོན་ན 1986ལོར་རང་ཉིད་ཀྱི་
ཆེས་ཐོག་མའི་སྙན་ངག《ལམ》ཞེས་པ《བོད་ལྗོངས་གཞོན་ནུའི་ཚགས་པར》
སྟེང་བཀོད་ཐུབ་པ་བྱུང་ཞིང་། དེས་ང་ལ་སྔར་བྱུང་མ་མྱོང་བའི་དགའ་སྤྲོ་
ཚད་མེད་ཅིག་བྱིན་པས་ངའི་ལས་དབང་སྙན་ངག་ལ་སྦྲེལ་མཐུད་བྱེད་པའི་
མཐུན་རྐྱེན་གཙོ་བོར་གྱུར། དགའ་ཕྱོགས་དེའི་དབང་གིས་ང་ནམ་རྒྱུན་རང་
ཉིད་ལས་ཡོན་ཚད་དང་བློ་ཁ་མཐོ་བའི་སྙན་ངག་པ་མི་ཉུང་བ་ཞིག་གི་གམ་དུ་
བཅར་ཞིང་ཁོ་ཚོ་ལ་བཀའ་འདྲི་དང་ཉམས་མྱོང་ལེན་ཅི་ཐུབ་བྱས། མཚམས་
ལན་རེར་ཁོ་ཚོའི་ངག་ལམ་ནས་རོ་བཅུད་ལྡན་པའི་སྐད་ཆ་གསར་བ་རེ་ལྷུང་ཚེ་
ངས་རང་ཉིད་ཀྱི་དེབ་ཆུང་དུ་ཟིན་བྲིས་སུ་བཏབ་པ་ཡིན། སྙན་ངག་ལ་དགའ་
མཁན་སུ་ཞིག་གིས། “སྙན་ངག་ལ་དགའ་བའི་གྲོགས་པོ་ལགས/ སྙན་ངག་དེ་
གང་ན་འདུག་ཤེས་སམ/ སྙན་ངག་དེ་འཚོ་བའི་ཀློང་ན་འདུག་གོ དཔེ་ཐོག་གི་
བཤད་སྒྲོས་ཙམ་ལ/ སྙན་ངག་དངོས་སུ་མ་བསྒོམ”ཞེས་གསུངས་པ་བཞིན་ངེས་
དོན་གྱི་སྙན་ངག་གསར་བའི་ཁང་བཟང་ནི་འཚོ་བའི་ཉམས་མྱོང་གི་རྒྱུ་ཆ་དང་
སྐྱེས་སྦྱངས་ཡོན་ཏན་གྱི་ལག་རྩལ་གཉིས་ལྷན་དུ་སྦྲེལ་བ་ལས་གྲུབ་པ་སུས་ཀྱང་
བསྙོན་དུ་མེད་པས། མི་རིགས་ཀྱི་རྩོམ་པ་པོའམ་སྙན་ངག་པ་ཞིག་ལ་མཚོན་ན།
རང་གི་མི་རིགས་ཀྱི་འཚོ་བ་དང་གོམས་སྲོལ་སོགས་པིར་རྩེ་ནས་བླ་ལྷག་གིས་
མཚོན་པར་བྱ་དགོས། དེ་ལྟར་དུ་འཚོལ་སྙེག་གི་སྨྱུག་རྩེ་རིགས་རྒྱུད་ཀྱི་དངོས་
ཡོད་འཚོ་བའི་ཀློང་ལ་གཏད་པ་ལས་བྱུང་བའི་བརྩམས་ཆོས་ནི་ཕུལ་དུ་བྱུང་བའི་
བརྩམས་ཆོས་སུ་བགྲང་ཆོག་པར་འདོད་པ་སོགས་ནི་གསར་རྩོམ་གྱི་ལས་དང་པོ་
བ་བདག་གི་རྩོམ་བྲིས་ཀྱི་མྱོང་བ་ཙམ་མོ། །
468



སྙན་བཟང་ཡུམ་སྐྱབས་རྒྱལ།
བརྩོན་སེམས་ཀྱི་མེ་ལྕེ།
—སྐུ་ཞབས་ཡུམ་སྐྱབས་རྒྱལ་གྱི་སྙན་ངག་ཁ་ཤས་བཀླགས་པ།
ཁྱུང་ཐར་རྒྱལ།
སྐུ་ཞབས་ཡུམ་སྐྱབས་རྒྱལ་ནི་ཁོ་བོས་མཚོ་སྔོན་མི་རིགས་སློབ་གླིང་ནས་ངོ་
ཤེས་པ་ཡིན་ལ། དེ་དུས་ཁོས་ང་ལ་བཞག་པའི་བག་ཆགས་ནི་ང་ཚོ་མི་ཉུང་
ཤོས་ཤིག་རྒྱུན་དུ་གླེང་བཞིན་པའི“རྩོམ་རིག”ཅེས་པ་འདི་ཡིན། ང་ཚོ་ཚང་མ་
རྩོམ་རིག་གི་བྲན་གཡོག་ཏུ་གྱུར་པ་ནས་བཟུང་ཚང་མས་རང་རང་གི་གདོང་ལ་
དགུ་ མདུད་ རེ་ བརྒྱབ་ སྟེ། རྩོམ་ ཡིག་ རེ་ འབྲི་ ཁུལ་ བྱས། ཡིན་ ནའང་།
འགའ་རེ་གོ་ས་འཕར་བས་རྩོམ་ཡིག་འབྲི་མ་དགོས། འགའ་རེས་རྩོམ་རེ་
གཉིས་བྲིས་རྗེས་ཡིད་ཚིམ་སོང་། སྐུ་ཞབས་ཡུམ་སྐྱབས་རྒྱལ་ནི་དེ་འདྲ་མིན་
པར་བརྩོན་པ་ཆུ་བོའི་རྒྱུན་ལྟར་བསྲིངས་ཏེ། རྩོམ་ཡིག་འབྲི་བ་ལ་ལྟོགས་པའི་
ཟས་དང་སྐོམ་པས་ཆུ་འདོད་པ་ལྟར་བྱས། ཁོའི་སྙན་རྩོམ་བསྡུས་དེབ་ཐོག་མ་
《ཁ་བའི་རྨི་ལམ》པར་སྐྲུན་བྱས་རྗེས་སླར་ཡང《རྒོད་པོའི་གཤོག་རླབས》གྱི་འགོ་
བརྩམས་བྱུང༌། ཁོའི་སྙན་ངག་ལ་དངོས་ཡོད་ཀྱི་འཚོ་བའི་རིན་ཐང་དང་བརྩེ་
དུང་གི་འགྱུར་ཁུགས་ཧ་ཅང་གསལ་བར་ཐོན་ཡོད། དཔེར་ན《རྟོགས་བརྗོད་
སེམས་ཀྱི་ཚེར་མ》ལ་མཚོན་ན་སྤྲུལ་སྐུ་ཞིག་གི“མཛད་པ་འཕྲིན་ལས”ལ་ཧ་ཅང་
ཡིད་ཆད་དང་རེ་ཕམ་གྱི་སེམས་འགྱུ་ཕྱིར་མངོན་པ་ལ་ཆགས་སྡང་ཧ་ཅང་གསལ་
བ་མ་ཟད། “ཅ་དག་གཙང་དག་བྱས་པའི་སྐུ་ལུས་ལ། ། ཆ་ལུགས་ཟ་འོག་
469



ནགས་ཀློང་ཁུ་བྱུག་འདུ་གནས།
གོས་ཀྱི་ན་བཟའ་བཀླུབས། །ཇ་མངར་འོ་སྤྲི་འདྲེས་མའི་བཏུང་པ་དང༌། །ཉ་
ཤ་བརྔོས་མ་སོགས་ཀྱི་བཞེས་པ་གནང༌། ” ཞེས་དང་། “ པ་སངས་ལྟར་དུ་
དཀར་བའི་ཀུན་སློང་གིས། ། ཕ་མ་རིགས་དྲུག་བསམ་པར་ཁ་གཡར་ནས། །
བ་སྤུ་ལང་ལོང་གཡོ་བའི་ཆགས་མིག་གིས། ། མ་བཟང་བུ་མོའི་གདོང་ལ་ཟུར་
མིག་འཕེན། ”ཞེས་པ་སོགས་ཁ་གསལ་ཞིང་གོ་བདེ་བའི་ལམ་ནས་སྤྲུལ་སྐུའི་
མཛད་འཕྲིན་རྒྱས་པར་སྤྲོས་ཡོད་པས་སྙན་རྩོམ་འདི་མཐོང་མ་ཐག་རང་རེའི་
གངས་ཅན་པ་དག་གི་སྤྱི་བོའི་རྒྱན་ཏུ་བཀུར་བའི་སྤྲུལ་སྐུ་ཁ་ཤས་ཀྱི་དུས་མཐའི་
མཛད་པ་དགོད་བྲོ་བ་འགའ་རེ་ཡིད་ལ་ཤར་ཡོང་བ་མ་ཟད། སྙན་ངག་གི་
བརྩེ་དུང་རང་བཞིན་དང་སྒྱུ་རྩལ་ཁྱད་ཆོས་ཀྱང་ལྷང་ལ་བུད་ཡོང་།
སྐུ་ཞབས་ཡུམ་སྐྱབས་རྒྱལ་ནི་ཚིགས་བཅད་སྙན་ངག་འབྲི་ཤེས་ན་རང་
མོས་སྙན་ངག་འབྲི་མི་ཤེས་པ་རྐྱེན་བྱས་ནས་དེ་ལ་དགྲ་ལྟར་སྡང་ཞིང་། རང་
མོས་སྙན་ངག་འབྲི་ཤེས་ན་ཚིགས་བཤད་སྙན་ངག་འབྲི་མི་ཤེས་པ་རྐྱེན་བྱས་ནས་
དེ་ལ་ལྟ་ཚུལ་ཡ་མཚན་ཞིག་འཛིན་པའི་སྙན་ངག་པ་གྲུབ་མཐའ་བ་དེ་འདྲ་མིན་
པར། ཚང་མ་རིག་གཞུང་གི་ལམ་བུ་གཅིག་ཏུ་སྡུད་པར་བྱེད་པའི་གྲུབ་མཐའ་
རིས་མེད་ཀྱི་སྙན་ངག་པ་དེ་འདྲ་ཞིག་ཡིན། སྙན་ངག་ལ་གྲུབ་མཐའ་འམ་
གསར་རྙིང་ཕྱེ་སྟེ་མོན་ཡུལ་རྡོར་གཅོད་བྱེད་པ་ནི་རང་གི་བློ་ཡིས་མ་འཆུན་པ་
ཡིན་གྱི་རིག་གནས་རང་སྟེང་གི་ནོར་འཁྲུལ་ཞིག་གཏན་ནས་མིན། དེ་བས་
ཁོང་ གི་ རང་མོས་སྙན་ངག་ལའང་ རང༌ སྟེང་ གི་ ཁྱད་ཆོས་ ཁ་ ཤས་ ཐོན་ཡོད།
དཔེར་ན《ངས་ཡང་བསྐྱར་ཐ་མག་འཐེན》ཞེས་པར་མཚོན་ན་འཇིག་རྟེན་འདི་
འམ་ཡང་ན་ཁོར་ཡུག་འདི། འཚོ་བ་འདིའམ་ཡང་ན་ཁྱིམ་ཚང་འདི་ཐ་མག་གི་
སྐྱོ་འཐེན་ལ་བསྲེས་པའི་སྒྱུ་རྩལ་གྱི་བཀོད་འབྲི་བྱས་ཡོད་དེ། “ཁ་བ་སུ་ཞིག་
གིས་ལོ་ཟླའི་བང་སོར་གཏོར་བའི/ མྱ་ངན་གྱི་མེ་ཏོག་དཀར་པོ་བཞིན/ རོལ་
དབྱངས་མེད་པའི/ ཁོར་ཡུག་གི་རྨ་ཁར་དལ་གྱིས་འབབ”ཅེས་རང་གི་ཁོར་
47O



སྙན་བཟང་ཡུམ་སྐྱབས་རྒྱལ།
ཡུག་ལ་སྡོམ་ཚིག་སྟབས་བདེ་ཞིག་བཞག་ཡོད། ཁོ་བོར་མཚོན་ན་སྙན་རྩོམ་
འདི་ལ་ད་དུང་ཁྱད་ཆོས་འགའ་ཡོད་པར་འདོད་མོད། ཧ་ཅང་མང་དྲགས་ན་
བན་རྒན་གྱི་འཆོལ་བཤད་དུ་འགྱུར་བར་དོགས་ནས་བསྐྱུངས།
མདོར་ན། སྐུ་ཞབས་ཡུམ་སྐྱབས་རྒྱལ་ནི་རང་གི་བརྩོན་འགྲུས་ལ་་
བརྟེན་ནས་སྙན་ངག་པར་གྱུར་པའི་གྲས་སུ་གཏོགས་པས། མུ་མཐུད་དུ་་
བརྩོན་པ་ཆུ་བོའི་རྒྱུན་ལྟར་བསྲིངས་ཏེ། ཀློག་པ་པོ་རྣམས་ཀྱིས་སྤྲོ་བོ་བྱེད་པའི་
སྙན་ངག་རྒྱུན་ཆད་མེད་པར་ལྷུག་སྩོལ་གནང་རྒྱུ་དང་སྙན་ངག་གི་སྤུས་ཚད་ཀྱང་
རྒྱུན་ཆད་མེད་པར་མཐོར་འདེགས་ཡོང་བའི་སྨོན་འདུན་ཞུ།
་
;
：
..
;
471



9



རི་སྔོན་བླ་མ་ཐར།
རི་སྔོན་བླ་མ་ཐར།
ངོ་སྤྲོད་མདོར་བསྡུས།
རི་སྔོན་བླ་མ་ཐར་ལགས་ནི། 1976ལོར་བསང་ཆུ་རྫོང་རྒན་རྒྱ་རི་སྔོན་
སྡེ་བར་སྐྱེས་ཤིང་རིམ་བཞིན་རང་སའི་སློབ་ཆུང་དང་སློབ་འབྲིང༌། ཀན་ལྷོ་
འཕྲོད་བསྟེན་སློབ་གྲྭ་བཅས་ནས་སློབ་མཐར་ཕྱིན་ཏེ་ད་ལྟ་གཞི་རིམ་ན་སྨན་པའི་
ས་ཀ་གཉེར། 1995ལོ་ནས་གསར་རྩོམ་བྱེད་འགོ་བརྩམས་ཏེ་ད་ལྟའི་བར
《 གངས་རྒྱན་མེ་ཏོག》དང《 ལྷོ་ཁའི་རྩོམ་རིག་སྒྱུ་རྩལ》《མཚོ་སྔོན་བོད་ཡིག་
གསར་འགྱུར》《མཚོ་སྔོན་ཁྲིམས་ལུགས་ཚགས་པར》སོགས་བོད་ཀྱི་དུས་དེབ་
དང་ཚགས་པར་སྟེང་སྙན་ངག་གིས་གཙོས་པའི་རྩོམ་ཡིག་ལྔ་བརྒྱར་ཉེ་བ་བཀོད་
ལ། གཞན་གླུ་ཚིག་ཁ་ཤས་ཀྱང་སྤེལ་མྱོང་།
473



ནགས་ཀློང་ཁུ་བྱུག་འདུ་གནས།
དྲང་པོའི་ལབ་གླེང་ཕྲན་བུ།
རི་སྔོན་བླ་མ་ཐར།
ཁོ་བོ་ནི་འབྲོག་པའི་སྦྲ་གུར་དང་རྩྭ་ཐང་གི་སེམས་ཁོང་ནས་ནར་སོན་པ་
ཡིན་ལ། གནས་དེའི་མཁའ་དབྱིངས་སུ་ནམ་ཡང་འཁོར་སྐྱོད་ཀྱིས་འབྲལ་མི་
ཐུབ་པའི་སྐར་མདའ་ཞིག་ཀྱང་ཡིན། བྱིས་པའི་དུས་ཀྱི་ལང་ཚོ་ནི་བེའུ་རྫི་དང་
རྟ་གོང་ནས་འཁྱུག་ཙམ་གྱིས་གང་ཞིག་ལ་ཡལ་ནའང་། ཁོ་བོས་བརྗེད་མི་ཐུབ་
པ་ནི་རྩྭ་ཐང་གི་ནམ་མཁའ་དང་རྩྭ་ཐང་གི་རྫི་གླུ། ནོར་ལུག་གི་གཡོ་འགུལ་
སོགས་ཡིན་ལ། ཁོ་བོར་ཡོད་པའང་སྤང་ལྗོངས་ཀྱི་མེ་ཏོག་ཚོགས། ཁེར་
ལྡོམ་བྱེད་ཀྱིན་པའི་རི་སྤྱང་། དར་ལྕོག་དང་རྡོའུ་འབུམ། རྡོ་བརྐོས་ཀྱི་ཡི་གེ་
གྱ་གྱུ། རི་རབ་ཀྱི་དབུ་རྩེ། བྱ་གླག་གི་ལྡིང་སྐོར། གཞན་ཡང་ཧ་ཅང་ཆུང་
ངུའི་དུས་ནས་རྐང་རྗེན་ངང་ཨ་མའི་ཕྱག་ལ་འཇུས་ཏེ་མཇལ་མྱོང་བའི་ཐག་རིང་
གི་དགོན་སྡེ་དེ་དག་ཡིན།
སློབ་གྲྭ་ཁ་ཤས་ཀྱི་སྒོ་ཐེམ་འགྲིམས་པ་
ད་ནས་བཟུང་ཁོ་བོ་རྩྭ་ཐང་གི་ཡོད་
ཚད་དང་ཐག་ཇེ་ཉེར་ཕྱིན་པ་འདྲ་ལ། རྩྭ་ཐང་གི་ཡོད་ཚད་དང་ཐག་ཇེ་རིང་
དུ་ཕྱིན་པའང་འདྲ། གང་ལྟར་མཁའ་དབུགས་རབ་རིབ་དང་རླུང་བུ་རྨས་མ།
ཆ་མེད་རྒྱུས་མེད་ཀྱི་ངོ་གདོང་གཞན་དག་མཐོང་དུས་སྐྱོ་སྣང་དང་སྨྲེང་སེམས་ཀྱི་
དྲན་གདུང༌དྲག་པོ་ཞིག་ རང་དབང་མེད་པར་བྲང་ཁོང་ལ་འཛུལ་བྱུང་བས།
སྙན་ངག་ཟེར་བའི་ཆང་རག་ཁ་བོ་དེ་འཐུང་ཞོར་རང་སེམས་རང་གིས་མི་གསོ་
474



རི་སྔོན་བླ་མ་ཐར།
ཀ་མེད་བྱུང་ལ། མཚམས་ལན་རེར་བཟོད་གླགས་བྲལ་བའི་ཟུག་རྔུ་ཞིག་ལ
བརྟེན་ནས་སློབ་ཁང་ནང་གི་སྒྲོག་ཙེ་སྲུང་ཞོར་དགེ་རྒན་གྱི་མི་ སྡུག་པའི་ཁྲོ་
གཉེར་འོག་ནས་ཕྱི་རོལ་གྱི་ངོ་མཚར་ལྟད་མོར་གཡེང་བའི་མིག་འབྲས་དང་་
འདུན་པ་ཐོག་མ་བཙལ་ཏེ་རྙེད་བྱུང་ལ། བློ་ཡུལ་ལས་འདས་པའི་ཉེས་ཆད་
དང་བཀའ་བཀྱོན་གང་མང་མྱངས་པའི་སྐལ་བ་ཡག་པོ་ཡང་ལྡན་སོང་བ་མ་ཟད།
ད་དུང་སྐབས་རེར་སྨྱུ་གུ་འདར་འདར་གྱིས་ཤོག་བུ་དཀར་པོའི་ངོས་སུ་རང་གི་
ལས་བྱའམ་གཞན་ལ་འཕྲིན་ཡིག་འབྲི་བའི་ལས་ཀ་བཟང་པོ་དེ་ཡང་ངོ་ཤེས་སུ་
གྱུར། (དྲང་མོར་བཤད་ན་ངའི་ཆེད་ལས་གཙོ་བོ་གསོ་རིག་ཡིན་པས་རྒན་ལགས་ཀྱིས་རྒྱུན་
དུ“རྩ་བ་བོར་ཏེ་ཡལ་ག་མ་འཛིན”ཟེར)རྗེས་སུ་ཤེས་མེད་ཚོར་མེད་དང་ཁ་རོག་གེར་
ཁོ་བོ་འདུག་སྟངས་དང་འཚོ་ཐབས་དེ་ལ་གོམས་ཤིང་འདྲིས་པར་གྱུར་ཏེ་རིམ་
བཞིན་ཉིན་རེ་ནས་ཉིན་རེར་ཁ་འབྲལ་མི་ཐུབ་པ་ཞིག་ཏུ་ཆགས་སོང་།
སློབ་གྲྭའི་ཕྱི་རོལ་དུ་གོམ་པ་སྤོས་པ་ནས་བཟུང༌། ཁོ་བོ་གཟེབ་ལས་ཤོར་
བའི་བྱེའུ་ཞིག་དང་འདྲ་བར་སྟོང་བསམ་དང་རེ་སྒུག་གི་གཤོག་སྒྲོ་བརྐྱངས་ནས་
མཐའ་ཡས་པའི་ནམ་མཁའ་སྔོན་པོ་ཞིག་གི་བར་སྣང་དུ་འཕུར་སྐྱོད་བྱེད་བཞིན་
རྒྱང་རིང་གི་མཛེས་སྡུག་ཡིད་དུ་འོང་བ་མང་པོ་ཞིག་མཐོང་བར་ཐོག་མ་ནས་
མེད་པའི་རེ་སྨོན་འཆང་མྱོང་ལ། སེམས་ཀྱི་དགའ་ཕྱོགས་ཤིག་གི་དབང་གིས་
སྒྱུ་རྩལ་རྩོམ་རིག་སྐོར་གྱི་དཔེ་དེབ་ཁ་ཤས་ཀྱི་བར་གསེང་ལ་འཛུལ་ནས་ཉིན་
ཞག་དུ་མ་ཁེར་རྐྱང་དང་བསྐྱར་བཟློས་ངང་བསྐྱལ་ཡང་ད་དུང་ཐང་ཆད་པའི་
སྣང་བ་ཅི་ཡང་མ་བྱུང་། མ་འོངས་པའི་ལོ་ཟླའི་ནང་དུ་ཡང་རང་དབང་གིས་
ཀུ་རེ་སྣ་ཚོགས་ཤིག་རྩེད་འདོད་ཆེ་བ་ནི་འཕྲུལ་སྣང་ཞིག་སྐྱེས་ནའང་ཇི་འདྲའི་
རིན་ཐང་ལྡན་པ་ཞིག་རེད་སྙམ། ཡང་ན་སྟོང་བསམ་དང་འཕྲུལ་སྣང་དེ་དག་
མངོན་འགྱུར་དཀའ་བའི་འདོད་བློ་ཚིམ་བྱེད་ཀྱི་མཚན་མོའི་རྨི་ལམ་ཞིག་དང་
མཚུངས་ནའང་། ཁོ་བོ་ད་དུང་རྨི་ལམ་གྱི་ཡུལ་ལྗོངས་དེ་ལས་སད་མི་འདོད།
475



ནགས་ཀློང་ཁུ་བྱུག་འདུ་གནས།
རྗེས་སུ་གཞི་རིམ་གྱི་སྨན་ཁང་ཆུང་ཆུང་ཞིག་ལ་ལས་བགོས་བརྒྱབ་ནས་ཟླ་འགའ་
འགོར་བའི་ཉིན་ཞིག་ལ་ཁོ་བོས་རང་གི་བློས་ཐུབ་གྲོགས་པོ་ཚོར་འཕྲིན་ཡིག་རེ་
མངགས་པའི་ནང་དུ་འདི་ལྟར་བྲིས་མྱོང་སྟེ “ལྷིང་འཇགས་ཀྱི་ཁོར་ཡུག་དང་
ཞིང་ནང་གི་ལོ་ཡག་སྙེ་མ། ཆེ་རྒྱུ་ཆུང་རྒྱུ་མེད་པའི་སྲང་ལམ་ནར་མོ། ཕར་
འགྲོ་ཚུར་འོང་གི་ནད་པ་ཁ་ཤས། མི་དང་མིའི་བར་གྱི་རྟོགས་དཀའ་བའི་
འགལ་འདུ་སྣ་ཚོགས། ཞོགས་པའི་ཉི་གཞོན་དང་དགོང་ཁའི་མཚམས་སྤྲིན།
ཐག་རིང་གི་རི་མགོ་མཐོན་པོའི་སྨུག་སྤྲིན་གྱི་བྱ ནགས་ཚལ་སྟུག་པོའི་བྱ་བྱིའུ་
དེ་ཚོ…...འདི་དག་མཐོང་དུས་ངའི་ཡིད་སེམས་ཀྱི་མཚོ་མོར་འཆར་ཡན་གྱི་ཆ་
རླབས་དྲག་ཏུ་གཡོས་ཏེ་སྙན་ངག་རེ་ཡར་
ཡང་མི་འབྲི་རང་འབྲི་ལགས་ཨང་། ཨ།
གཞི་རིམ། གྲོང་ཁྱེར་ཆེན་མོའི་ཡན་ལག་ཏུ་གྱུར་པའི་གཞི་རིམ། དུས་ཚོད་
དང་སྒྲིག་ལམ་གྱིས་ཀུ་ཡངས་སུ་བཏང་ཡོད་པའི་གཞི་རིམ། སྙན་ངག་གི་གཞི་
རིམ། ལེ་ལོ་དང་སྒྱིད་ལུག་གི་གཞི་རིམ། ཅི་ཡང་མེད་པའི་གཞི་རིམ་ཨང་།
མངོན་སུམ་དང་རྨི་ལམ། རྒྱུ་ནོར་དང་དབུལ་ཕོངས། བརྩེ་དུང་དང་བསླུ་
བྲིད། གཡོ་སྒྱུ་དང་དྲང་བདེན་སོགས་ནི་ནམ་ཡང་དོ་མི་མཉམ་པའི་རྩིས་གཞི་
དང་མཚུམས་ལ། ཡང་མི་གསོད་ཀྱི་ལག་དམར་ཞིག་དང་འདྲ་བར་ཁོ་བོར་
དུས་དང་རྣམ་པ་ཀུན་ཏུ་འཇིགས་སྐྲག་བསླངས་ཤིང་ཡོད་ཚད་ལ་ཁ་ལོ་བསྒྱུར་
བར་རྩོམ། ཐ་ན་སྔར་གྱི་སྦྱོར་བ་དང་འབྱུང་བ་སོགས་ཀྱང་བསམ་དབང་དྲན་
དབང་མེད་པར་རྨེག་མེད་དུ་བཅོམ་ནས་གསང་བ་ལྐོག་གྱུར་གྱི་ངོ་མཚར་བའི་ཁ་
ཕྱོགས་གསར་བ་རེ་དང་འགྲོ་ལམ་གཞན་ཞིག་གི་མཐའ་སྣེར་དེད་དེ་བརྒྱབ་བྱུང་
བས། ལྷིང་འཇགས། སྐྱོ་སྣང་། ཚོར་འདུ། འཕྲུལ་སྣང་། བརྩེ་བ་
མཐའ་དག་ལ་ལོངས་སྤྱོད་དང་རོལ་མྱོང་བྱ་རྒྱུ་ནི་ཁོ་བོར་མཚོན་ན་ཇི་འདྲའི་མུ་
མཐའ་བྲལ་བའི་བསླུ་བྲིད་ཀྱི་མཛེས་སྡུག་ཅིག དེ་ནས་
ས་རང་ལ་མཁོ་བའི་་
ཁམས་དང་སྣང་བ་བཙལ་ཏེ་སྒྱུ་རྩལ། རྩོམ་རིག་གི་སྒོ་ཀུན་ལ་ཧམ་སེམས་ཆེན་
476



རི་སྔོན་བླ་མ་ཐར།
པོས་འཛུལ་ཅི་ཐབས་ཀྱི་སྟ་གོན་ལ་ཞུགས་པ་ཡིན། ཡང་ཅིག་བཤད་ན་ཚིག་
སྦྱོར་དང་བསམ་བློ། མཚོན་ཐབས། སྐད་ཆའི་སྒྱུ་རྩལ་ཞིག་ལ་བརྟེན་ཏེ་ཁོ་
བོས་སྤྱི་ཚོགས་འཚོ་བའི་ནང་གི་དངོས་ཡོད་ཀྱི་རྒྱུ་ཆ་དེ་དག་བཀོལ་ནས་རང་གི་
སྙན་ངག་ལ་བློས་བསླངས་བསྐྲུན་པ་མ་ཟད། རྟོག་བཏགས་དང་ལྡོག་པའི་
སྣང་ཚུལ་ཁ་ཤས་མུ་ནས་མུར་རྒྱ་བསྐྱེད་ནས་ནམ་ཡང་ཆེ་རུ་གཏོང་འདོད་ཀྱང་
ཤིན་ཏུ་ཆེ། ད་ལྟ་འདང་བརྒྱབ་ན། རང་བྱུང་ཁམས་ཀྱི་ས་རྡོ་བརྐོ་བ་དང་
བྲག་རི་གས་གཏོར་བྱེད་པ། ནགས་ཚལ་ལ་སྐོམ་པས་གདུང་བ། ཉི་ནུབ་ཀྱི་
སྨྲེ་ངག ཆུ་ བོའི་ བཞིན་ མདངས་ཤོར་ བ། མངོན་ལྐོག་ གི་ འཁྲུག་རྩོད།
ཀུན་གྱིས་བོར་དང་འབོར་སྲིད་པའི་སྙིང་རྗེ་དང་དྲང་བདེན། ད་དུང་འཕྲུལ་
ཆས་དང་ནད་ཡམས་རིགས་སྣ་ཚོགས་སྔར་ལས་མང་དུ་ཕྱིན་ཏེ་འཛེམ་མེད་ཟོལ་
བྲལ་ངང་ཡོད་ཚད་ལ་གནོད་འཚེ་གཏོང་བ། གསེར་དངུལ་ཟངས་ལྕགས་ཀྱི་
བཙོ་སྦྱངས་ལས་ཁྱབ་པའི་དུག་རྫས་སོགས་ཀྱང་རབ་རིབ་མག་མོག་གིས་ཁོ་བོའི་
སྙན་ངག་
ངག་གི་བརྗོད་བྱའི་ཁྱབ་ཁོངས་ཀྱི་ཟུར་ངོས་རེ་གཉིས་ལ་འགོས་བཞིན་པ།
འདྲ་ལ། འདི་དང་འདི་དག་འཇིག་རྟེན་རྫུན་མ་ཞིག་ཡིན་པའི་ཉམས་སྣང་
ཡང་འགོག་མེད་དུ་འཆར་མོད། ནམ་ཡང་གསལ་ཆ་དོད་པོའི་རྒྱུ་མཚན་རེ་
འདྲེན་རྒྱུ་མ་རྙེད་པ་ཇི་བཞིན་ལུས་ཡོད་དུས། ཁོ་བོས་སླར་ཡང་ཐག་རིང་གི་
རྩྭ་ཐང་དང་རི་ཆུ་ནགས་གསུམ་གྱི་མ་བཅོས་པའི་རང་བྱུང་གི་མཛེས་སྡུག་དེ་
ཐེངས་དུ་མར་དྲན་བྱུང་།
གསལ་བོར་སྨྲས་ན་ཁོ་བོས1995ལོ་ནས་བོད་ཀྱི་དུས་དེབ་དང་ཚགས་
པར་ སྟེང་སྙན་ངག་རིང་ཐུང་གཉིས་ཀ་སྤེལ་འགོ་བརྩམས་ཤིང་། དེ་ནི《ཁ་
རོག་གེར》《 ཁྱོད་དང་འཕྲད་དུས》《ནུབ་ཕྱོགས་སུ་ཕྱེ་བའི་སྒེའུ་ཁུང》《 སྐྱེ་བ་
འདི་ལ》《བུ་མོ། ཁྱོད་ཀྱི་སྒེག་ཉམས་བདུད་རྩི་ཆང་རེད》སོགས་ཁྱོད་ཚོས་
ཕལ་ཆེར་ཀློག་ཟིན་པ་དག་ཡིན་ལ། རང་ཉིད་ཆེས་དགའ་བའི《 སྐྱོ་སྣང་གི་
8
477



ནགས་ཀློང་ཁུ་བྱུག་འདུ་གནས།
རྒྱུན》དང《ངའི་ཁྱིམ་གྱི་གད་སྙིགས》《 སྟོང་བསམ་གྱི་སྒྲུབ་ཕུག》《འཕྲུལ་སྣང》
《བུད་མེད་གླེང་བ》སོགས་འབྲི་དེབ་ཀྱི་བར་གསེང་དུ་བཅུག་ནས་ཉར་ཚགས་
བྱས་ཡོད།
གཞན་ཆུང་གྲོགས་ལྷ་བྷེ་དང་མཉམ་འབྲེལ་སྒོས་བྲིས་པའི《ནམ་མཁའ》
དང《རླུང》གཉིས《གངས་རྒྱན་མེ་ཏོག》དུས་དེབ་སྟེང་བཀོད་རྗེས་ཐག་ཉེ་རིང་
གི་ཀློག་པ་པོ་ཁ་ཤས་ཀྱི་འཕྲིན་ཡིག་སྣ་ཚོགས་ཐོན་ཏེ་ཐོག་མ་ནས་མེད་པའི་རེ་བ་
དང་སྤོབས་པ། ཡི་ཆད་སོགས་དགའ་སྐྱོ་གང་རུང་གི་ཚོར་བ་རེ་བྱིན། ད་ལྟ་
ཁོ་བོས《དུས་ཀྱི་འཁོར་ལོ་བྲེལ་འཚུབ་ངང་བསྐྱོད》ཅེས་པའི་སྙན་ངག་རིང་ཤོས་
ཤིག་གི་སྐོར་ལ་བསམ་བློ་གཏོང་བཞིན་པས། མི་འགྱངས་པར་རྒྱ་ཆེ་བའི་བོད་
རིགས་ཀློག་པ་པོའི་སྤྱན་ལམ་དུ་གཟིགས་མོར་འབུལ་ཐུབ་ངེས་ཡིན།
མཇུག་མཐར་ཁོ་བོ་བོད་ཀྱི་གསོ་བ་རིག་པའི་གཞུང་ལུགས་སོགས་ལ་ཆ་
རྒྱུས་ཆེར་མེད་མོད། སྙན་ངག་ནི་མཛའ་གཅུགས་དང་བློས་ཐུབ་གྲོགས་ཀྱི་
དྭངས་མར་བཀུར་བཞིན་ཡོད་པས་ནམ་རྒྱུན་རང་ཁྱིམ་ལ་སྙན་ངག་གི་མགྲོན་པོ་
གསར་བ་རེ་ཐོན་པར་རྣ་བ་ཅོར་ཅོར་གྱིས་བསྒུགས་ཡོད།
478



རི་སྔོན་བླ་མ་ཐར།
གྲོགས་བླ་མ་ཐར་དང་འགྲོ་འོང་བྱས་ཚུལ།
གཉའ་གོང་ལྷ་བྷེ།
གླེང་གཞི།
ཆུང་འགྲོགས་བླ་མ་ཐར་ནི་བདག་ལ་ཆ་རྒྱུས་ཧ་ཅང་ཆེ་བའི་མི་ཡུལ་འདིའི་
གྲོགས་པོ་ཞིག་ཡིན། ཁོ་རང་ནར་སོན་པའི་གོ་རིམ་ཁྲོད་དུ་རྩོམ་རིག་དང་སྙན་
ངག་གི་མཛེས་སྡུག་ལྡན་པའི་བསླུ་བྲིད་ཐེབས་ཤིང་། བསླུ་བྲིད་དེའི་དབང་
གིས་ཁོས་རང་ཉིད་ཀྱི་ཆེད་ལས་ཏེ་གསོ་རིག་གི་གཞུང་ལུགས་ལ་སྦྱངས་པ་དེ་
འདྲ་མ་བྱས་པས་ད་ལྟ་ཁོས་མི་ཞིག་གི་རྩ་ལའང་བརྟག་མི་ཤེས་པ་དེའོ། །
འགྲོ་འོང་དང་པོ།
ངེད་གཉིས་ནི་རྒན་རྒྱ་ཞེས་པའི་འབྲོག་ཐང་དེ་ནས་ནར་སོན་ཞིང་བསང་
ཆུ་བོད་རིགས་སློབ་འབྲིང་དུ་ཞུགས་པ་ནས་བཟུང་མཉམ་འགྲོ་མཉམ་འདུག་
གིས་སློབ་འབྲིང་གི་འཚོ་བ་དེ་རོལ་མྱོང་། ཉིན་ཞིག་ལ་ངས་ཁོ་བོར“རྩོམ་རིག་
དང་སྙན་ངག་ནི་ནམ་མཁའ་ལྟར་རྒྱ་ཁྱོན་ཆེ”ཞེས་པར་ཁོས་ཀྱང་མགོ་བོ་ལྡེམ་
བཞིན“རྩོམ་རིག་དང་སྙན་ངག་ནི་ཉི་མ་ལྟར་འོད་ཆེ”ཟེར། དྲང་མོར་བཤད་
ན་ནམ་མཁའི་རྒྱ་ཁྱོན་དང་ཉི་མའི་འོད་སྣང་གི་ཆེ་ཆུང་དེ་དུས་མ་དགོས་ད་
ལྟའང་བརྗོད་ཐབས་མེད་མོད། སྐབས་དེ་ལ་རྩོམ་རིག་དང་སྙན་ངག་ནི་་
འཇིག་རྟེན་འདིའི་ཆེས་མཆོག་ཏུ་གྱུར་པའི་རིག་གནས་དང་རྩོམ་པ་པོ་དང་སྙན་
ངག་པ་ནི་འཇིག་རྟེན་འདིའི་ཆེས་མཆོག་ཏུ་གྱུར་པའི་མི་རེད་སྙམ། མོས་པ་
479



ནགས་ཀློང་ཁུ་བྱུག་འདུ་གནས།
དང་དུང་བ་དེ་འདྲ་ཞིག་གི་དབང་གིས་འཕྲུལ་སྣང་དང་སྟོང་བསམ་ཆེན་པོས་མ་
འོངས་པར་འཕགས་མི་ཞིག་ཏུ་འགྱུར་བར་ཁོས་དམའ་འབྲིང་ནས་བཟུང་ སྟེ་
བརྩོན་པ་བྱས་པ་རེད།
འགྲོ་འོང་གཉིས་པ།
ཁོའི་ཁུལ་འཕྲོད་བསྟེན་སློབ་གྲྭའི་མི་ལོ་བཞིའི་རིང་དུའང《ལྗང་བུའི་རྩོམ་
བཏུས》སོགས་སྙན་དེབ་དང་རྩོམ་རིག་གི་དཔེ་དེབ་རྣམས་ཀྱིས་ཁོའི་དགའ་
ཕྱོགས་དང་མོས་ཕྱོགས་ཀྱི་རྒྱུན་བསྲིངས་བཞིན་མཆིས། ངས་ཁོ་ལ་བོད་ཀྱི་
གསོ་རིག་ནི་ད་ལྟ་རྒྱལ་ཁབ་ཕྱི་ནང་གིས་ཁས་ལེན་བཞིན་པའི་གཞུང་མཆོག་གྱུར་
ཞིག་ཡིན་པ་དཔྱད་རྩོམ་ཁ་ཤས་ལས་མཐོང་བ་ནང་ལྟར་བརྗོད་དུས་ཁོས་མགོ་བོ་
གཡུག་བཞིན“ངས་སྐྱེ་བ་སྔོན་མར་སྨན་པ་ཞིག་ལ་སྨོན་ལམ་མ་བརྒྱབ་པ་འདྲ”
ཟེར། ཁོས་རང་གི་སྦྱོང་དེབ་འགར་ང་ལ་ལྟ་རུ་བཅུག་ཅིང་སྐྱོན་བརྗོད་རེ་བྱེད་
པའི་འདོད་ཚུལ་བསྟན། སྦྱོང་དེབ་དེ་དག་ནི《མ་ཡུམ་གྲོང་ཚོ》དང《སྐྱེས་པ་
ཞིག་དང་འཆི་བ་ཞིག་གི་བར》《འདབ་ཆགས་ཁྱེའུ་ཞིག་དང་ནམ་མཁའ་སྔོན་
པོ》ཞེས་པ་སོགས་དེབ་རེ་རེར་ཁ་བྱང་ཡང་བྲིས་འདུག ངས་དེ་དག་ལ་
བལྟས་རྗེས་སྐྱོན་བརྗོད་ཀྱི་ཚིག་གཅིག་ཀྱང་མ་བཤད། རྒྱུ་མཚན་ཡང་ངས་
ཁོའི་སྙན་ངག་ལ་སྐྱོན་བརྗོད་བྱེད་པའི་ཆུ་ཚད་རང་ཉིད་ལ་མེད་ཅིང་ཡང་གཅིག་
བཤད་ན་འཕྱུར་ངེས་པའི་མེ་རི་ཆུང་ཆུང་ཞིག་གསོད་འདོད་ང་ལའང་མ་བྱུང༌།
སྐབས་དེར་ཁོ་རང་ཡང་སློབ་མཐར་ཕྱིན་ལ་ཉེ་ཞིང༌། བོད་ཁུལ་གྱི་དུས་དེབ་
དང༌ ཚགས་ པར་ སྟེང《 བཟི་གཏམ་དམར་པོ》《 སྐྱ་མི་ཞིག》《 སྐྱེ་བ་འདི་ལ》
སོགས་སྙན་རྩོམ་ཉི་ཤུ་ལྷག་སྤེལ་ཟིན།
དགོང་མོ་ཞིག་ལ་ངེད་གཉིས་ཀྱིས་ཆང་རག་དམ་བུ་གང་གི་བཟི་ཁ་དང་
ལྷན་དུ་ཁ་བརྡ་མང་པོ་ཞིག་བྱས། བརྗོད་བྱ་ཡང་སྙན་ངག་དང་རང་རེའི་སྙན་
ངག་པ་ཚོ་ཡིན། ཁོས་འདི་ལྟར་བརྗོད་མྱོང་། རང་རེའི་བོད་ལ་རྩོམ་རིག་གི་
རྒྱུ་
48O



རི་སྔོན་བླ་མ་ཐར།
གསར་བརྗེ་དང་ལྷག་པར་དེང་རབས་སྙན་ངག་དར་ནས་ལོ་ངོ་བཅུ་ཙམ་སོང་ལ།
དེའི་རིང་དུ་དར་འཕེལ་མི་ཉུང་བ་བྱུང་ཡོད། ད་ལྟ་དེང་རབས་སྙན་ངག་ནི།
ཕ་མ་མེད་པའི་དྭ་ཕྲུག་བཞིན་གཞུང་ལུགས་ཚད་ལྡན་ཞིག་མེད་པ་ནི་ཡིད་སེམས་
སྐྱོ་བའི་གནས་ཤིག་རེད།
ཡང་གཅིག་བསམ་ན་དེང་རབས་སྙན་ངག་ནི་སོས་ཀའི་སྐྱེ་དངོས་བཞིན་
དུ་འབུས་བཞིན་པའི་སྐབས་ལ་གཞུང་ལུགས་ཀྱི་གྲང་རེག་མ་ཐེབས་ནའང་
བཟང་། སྙན་ངག་པའི་བསམ་བློ་ནི་མི་ཡུལ་གྱི་དཔྱིད་དཔལ་རེད། མི་ལོ་ཅི་
ཙམ་ལ་རི་བོ་ཆུང་ཆུང་ཞིག་གི་རྩེ་ནས་དྲང་བདེན་གྱིས་ལངས་ཐུབ་བམ། རང་
ཉིད་ཀྱི་རྒྱུད་འཛིན་པ་ཞིག་ཀྱང་རྨི་ལམ་དུ་འཁོར་ན་འོས་ཟེར།
འགྲོ་འོང་གསུམ་པ།
ཁོ་རང་ཡུལ་ཚོའི་སྨན་ཁང་ཞིག་ཏུ་ལས་བགོས་བྱས་ནས་ལོ་ངོ་གཅིག་ལྷག་
འགོར་ཟིན་པ་དང་ངེད་གཉིས་ཀྱི་འགྲོ་འོང་སྔར་ལྟར་ཡིན། ཁོའི་ལས་གྲོགས་
དེ་དག་ནི་བདག་གི་ལས་གྲོགས་རྣམས་དང་འདྲ་བར་ཆང་དང་མིག་མངས་
སོགས་ཀྱི་ཉི་མ་འཕུད་ཐབས་མི་བྱེད་པར་དཔེ་དེབ་ལ་ ལྟ་ རྒྱུར་དགའ་ཞིང་།
ར་སྐོར་ཆུང་ཆུང་དེ་ནི་ལྷིང་འཇགས་ལྡན་པས་ཁོས་བཤད་ནའང་གཞི་རིམ་འདི་
ནི་སྙན་ངག་འབྲི་སའི་གནས་མཆོག་ཅིག་སྟེ། རོང་མ་འབྲོག་གི་ས་ཆའི་ཉམ་ང་
བའི་རྒྱུ་འགྲུལ་ལམ་འགུལ་སྐྱོད། མི་རྣམས་བ་གླང་གིས་ཁྲིད་དེ་ནམ་ཡང་
བགྲོད་ཀྱིན་པའི་ངང་ཚུལ། སྐྱོ་སྣང་རབ་རིབ་ཁྲོད་ནས་ནམ་མཁའ་དང་སྤྲིན་
དཀར་ལ་དུང་བའི་རང་སེམས་ཀྱི་ཚོར་འདུ། མི་རིགས་འདིའི་ལས་དབང་ལ་
ཞེན་པའི་བསམ་གཞིགས་དང་འཚོལ་སྙེག་ལས་འཕྲོས་པའི་དགའ་སྐྱོ་དང༌
སྤོབས་པས། རང་ཉིད་ཀྱི་ཕུགས་བསམ་དང་འབྱུང་འགྱུར་ལ་སོགས་པའི་
ཡིད་སེམས་ཀྱི་འགྱུར་བ་མང་པོ་ཁོ་རང་ཉིད་ཀྱི་སྦྱོང་དེབ་ཏུ་བྲིས་ཡོད་ ཅིང་།
དེ་དག་ལས་བྲིས་པ་ཅུང་ལེགས་པའི་ལྷུག་རྩོམ་སྙན་ངག ཁྱི《 བུད་མེད་གླེང
481



ནགས་ཀློང་ཁུ་བྱུག་འདུ་གནས།
བ》《ཁེར་རྐྱང་གླེང་བ》གཞན་སྙན་ངག《 འཇིག་རྟེན་རྫུན་མ》《 ཡང་འདབ་
ཆགས་ཁ་ཤས་རང་ཡུལ་ལ་འཕུར་ཐལ》ཞེས་པ་སོགས་ཁོའི་འབྲི་དེབ་ཀྱི་བར་
གསེབ་ཏུ་མནན་ཡོད་པ་དང་། 《ཁྱོད་དང་འཕྲད་དུས》《གཞི་རིམ་ནས》སོགས་
ཡང་སྙན་རྩོམ་བཞི་བཅུ་ལྷག་དུས་དེབ་དང་ཚགས་པར་དུ་སྤེལ་འདུག
ཁོ་རང་ནི་མགོ་བསྒུར་ནས་འབྲི་རྒྱུ་ལས་མིག་བཙུམ་ནས་བསྐུར་རྒྱུར་མི་
དགའ་བ་དེའི་རིགས་སུ་གཏོགས་པས་མིག་སྔར་སྤེལ་ཡོད་པའི་རྩོམ་ཡིག་གི་ཁ་
གྲངས་ཉུང་ཉུང་ཡིན། ཁོ་ནི་སྨྲ་བ་ཉུང་ལ་གཤིས་རྒྱུད་བརྟན་ཞིང་ན་གཞོན་
ཕལ་ཆེར་དང་འདྲ་བར་མ་འོངས་ཕུགས་བསམ་གྱིས་བློ་ཁ་ཁེངས་པའི་ན་ཆུང་
ཞིག་ཡིན། སྤྱི་ཚོགས་ལ་དངོས་སུ་ཞུགས་པ་ནས་བཟུང་ཁོས་ཀྱང་ཕྱོགས་གང་
རུང་ནས་ཡིད་སེམས་སུ་གནོན་ཤུགས་ཐེབས་པའི་རྨ་ཁ་སྐྱོར་བཞིན་འཚོ་བ་་
གསར་བ་ཞིག་དང་འཇིག་རྟེན་གསར་བ་ཞིག་ལ་བསྙེག་དང་བསྙེག་བཞིན་པའི་
རང་རེའི་ན་གཞོན་ཤེས་ཡོན་ཅན་རྣམས་ཀྱི་དཔུང་ཁག་ཏུ་བསྐྱོད་བཞིན་ཡོད།
ཁོས་ཀྱང་འདི་ལྟར་བརྗོད་ཀྱིན་མཆིས་ཏེ། ཆགས་སྡང་གིས་གྲུབ་པའི་འཇིག་
རྟེན་འདི་ནས་ཁོས་ཀྱང་སེམས་ཀྱི་ཆགས་སྡང་དེ་ཚིག་དང་ཐ་སྙད་ཀྱིས་བཅིངས་
ཏེ་རང་སེམས་གསོ་ཞིང་གཞན་ལ་ཀུ་ཅོ་སློང་རྒྱུ་ཟེར།
མཇུག་བྱང་།
ཕོ་ལོ་ཉེར་བཞིར་སོན་པའི་ན་ཆུང་གྲོགས་པོ་ཁོ་ཡུལ་ཚོའི་སྨན་ཁང་ཞིག་ཏུ་
བསྡད་ཡོད་ལ་གཞི་རིམ་གྱི་དུས་ཚོད་ལྷག་མ་མང་བའི་གོ་སྐབས་དེ་དམ་འཛིན་
གྱིས་སྔར་ལས་ལྷག་པའི་གྲུབ་འབྲས་ཤིག་ལེན་པའི་སྨོན་ལམ་ཡང་ཡང་ཞུ།
482



དྷ ཏེ ན ༣ སྟོན། །
༧) ཏེ།



ནགས་ཀློང་ཁུ་བྱུག་འདུ་གནས།
རྨོག་རུ་ཤེས་རབ་རྡོ་རྗེ།
ལོ་རབས་དགུ་
ངོ་སྤྲོད་མདོར་བསྡུས།
རྨོག་རུ་ཤེས་རབ་རྡོ་རྗེ་ལགས་ནི། 1979ལོར་ཀན་སུའུ་ཞིང་ཆེན་རྨ་ཆུ་
རྫོང་དུ་སྐྱེས། རང་ལོ་བརྒྱད་པ་ནས་སློབ་ཆུང་དུ་ཞུགས།
བཅུ་བའི་སྟོད་ཆར་རྨ་ཆུ་རྫོང་བོད་ཡིག་སློབ་འབྲིང་དུ་ཞུགས་པ་ནས་གསར་རྩོམ་
གྱི་འགོ་བརྩམས་ཤིང་། སྙན་ངག་དང་ལྷུག་རྩོམ་གཙོས་རྩོམ་ཡིག་མང་ཙམ་
སྤེལ་མྱོང་ལ། 1998ལོར་སྙན་དེབ་ཐོག་མ《 རྨ་གཞུང་ནས་འཕུར་བའི་ངང་
ཕྲུག》ཅེས་པ་དང་2005ལོར་སྙན་དེབ《ཁྱོད་རང་ཀློག་པར་སྤྲོ་བའི་སྙན་ངག》
ཅེས་པ་གཉིས་ཀན་སུའུ་མི་རིགས་དཔེ་སྐྲུན་ཁང་གིས་པར་སྐྲུན་འགྲེམ་སྤེལ་བྱས།
**
484



རྨོག་རུ་ཤེས་རབ་རྡོ་རྗེ།
ངའི་ལམ་དང་ངའི་རྐང་རྗེས།
རྨོག་རུ་ཤེས་རབ་རྡོ་རྗེ།
ལྗོན་ཤིང་དང་མེ་ཏོག་གིས་ སྦྲང་ཆར་གྱི་སྙིང་གཏམ་བཞེས་པའི་དུས་་་
ཚིགས་སུ་གླུ་ཆུང་དེ་སྦྲ་ནག་ཅིག་གི་ཁ་ཚུབ་
བ་ལས་འཕུར་ཅིང་རྩྭ་མགོའི་ཟིལ་བ་
དཀྲོག་གིན་མུ་མེད་སྤང་ལྗོངས་ཀྱི་མཐའ་རུ་ཁྱབ་ཅིང་། ཨ་མའི་གཅེས་སྐད་
དང་བེའུ་ལུག་གི་མཆོང་ལྡིང་སྐྱེན་པོའི་ཁྲོད་རྩེད་དགོད་ལ་གཤོག་ཟུང་ཐོགས་
ཤིང་ཤེས་རབ་ཀྱི་འདབ་ལག་རྒྱས།
ཆུང་དུས་སུ་ཨ་ཕས་བདག་གི་མགོ་ལ་བྱིལ་བྱིལ་གནང་བཞིན་འོད་སྟོང་
ལྡན་པའི་གདམས་ངག་ཅིག་གསུངས་མྱོང་བ་སྟེ། “ ཨ་ཕའི་གཅེས་ཕྲུག ་མི་
བྱང་མ་ ཞིག་ཉན་དགོས།” ད་ལྟའི་རོལ་རྩེད་ཀྱི་འཚོ་བ་འདིར་མ་གོམས་པའི་
དུས་དེར“མི་བྱང་མ”ནི་རྒན་པོ་ཚོར་བསྟུན་ཤེས་ཀྱི་ཁ་ཡག་རེ་བཤད་པའི་ངོར་
རང་ཉིད་ལ་ཡ་རབས་སྤྱོད་བཟང་ཞེས་པའི་བསྟོད་བསྔགས་ཀྱི་ཆོ་ལོ་ཞིག་ཐོབ་རྒྱུ་
དེ་ཡིན་པར་འདོད་མོད། འོན་ཀྱང༌། བགྲེས་སོང་ཚོའི་ཐུགས་དགོངས་་
དཀྲུག་མཁན་ང་ད་ལྟ་ཨ་ཕའི་གདམས་ངག་གི་འོད་དྲ་ལས་བརྒལ་སོང་ཡོད་དམ།
ཕོ་ལོ་བཅུ་བཞིར་སོན་པའི་ལོ་དེ་ནས་ང་རང་ལ་“སྙན་ངག”ཅེས་པའི་ཐ་
སྙད་འདིས་བསླུ་བྲིད་ཐེབས་ཤིང་མུན་ནག་ཁྲོད་ཀྱི་འོད་ཟེར་གྱིས་འཚོལ་བསྙེག་
གི་གོམ་ཁ་ཁྲིད་དེ་བྲང་ཁོག་ཧྲིལ་བོར་སྤོབས་པ་དང་ཕུགས་བསམ་ཞེས་པའི་མེ་
ལྕེ་ཞིག་འབར་དུ་བཅུག་སོང་།
ཐ་
485



ནགས་ཀློང་ཁུ་བྱུག་འདུ་གནས།
འདི་ནི་ང་ལ་མཚོན་ན་རི་ཚོགས་ལ་རྩི་
ལ་རྩི་ཤིང་གི་སྒྲིབ་གཡོགས་མེད་པར་
གཅེར་བུར་གྲང་འདར་རྒྱག་པའི་དུས་ཚོད་ཅིག་དང༌། བསམ་བློའི་གཞུང་
ལུགས་དང་ཀུན་སྤྱོད་ཀྱི་ལྕགས་རི་ལས་ཐར་བར་འཕག་འཚག་རྒྱག་པའི་དུས་
སྟོན་ཞིག་ཡིན།
སྤྱིར་ན་ངའང་ཀུན་དང་མཚུངས་པའི་མི་ཞིག་ཡིན་མོད། མི་ཚེ་དང་
འཚོ་བའི་ཚོས་ལྡན་གྱི་ཁ་དོག་གམ་གནས་ལུགས་རྟོགས་པ་ནས་ཡར་ལངས་ནས་
འགྲོ་བའི་དོན་འདིར་ཐེ་ཚོམ་ཞིག་དང་འཇིགས་སྐྲག་ཅིག་སྐྱེས་པའི་དུས་
མཚུངས་སུ་ཕྱིར་ལོག་པའི་ལམ་བར་གྱི་སེམས་ཚེགས་དང་བཀྲེས་སྐོམ། ངལ་
དུབ་དང་བརྩེ་དུང་སོགས་ཟིན་བྲིས་སུ་འདེབས་འདུན་བྱུང་བས། རང་ཉིད་
ནི་འོད་ཟེར་ཉག་མ་གཅིག་ཡིན་པར་ ཐག་བཅད་ཅིང་འོད་ཟེར་གཞན་ཞིག་
འཚོལ་མཁན་གྱི་ཇག་པ་ཞིག་ཡིན་དགོས་པའང་ཤེས། དེའི་ཕྱིར། ངས་སྙན་
ངག་ནི་རང་སེམས་ཀྱི་སྐྱོ་སྡུག་མཐའ་དག་ཕྱི་རུ་ལུད་པའི་གླུ་དབྱངས་ཤིག་ཏུ་
འདོད་ཀྱིན་ཡོད། སྙན་ངག་ནི་མི་སུས་ཀྱང་འབྲི་ཆོག་པ་ཞིག་ཡིན་མོད་རྒྱུ་ནོར་
གྱི་དུག་གྲིབ་ཕོག་ཅིང་དབང་ཤེས་རྒྱུན་ལྡན་དུ་གྱུར་པའི་མི་རྣམས་ཀྱིས་སྙན་ངག་
གི་རོ་བྲོ་རོལ་མི་ཐུབ་ལ་ཡུལ་ལྗོངས་འདིའི་རིགས་ཀྱི་མཛེས་སྡུག་ལོངས་སུ་སྤྱོད་
མི་ཐུབ།
“ སྙན་ངག་ནི་ཤུགས་དྲག་པའི་ཚོར་འདུ་དེ་རང་བྱུང་དུ་བརྡོལ་བ་ཡིན།།
པས(བོལ་ཚི་བོལ་ཟི) ། “དབྱེ་ཞིབ་ཆེས་ཞིབ་ཚགས་ཅན་གྱི་མི་དེ་དག་གིས་སྙན་
ངག་ལ་གོ་བ་ངོ་མ་ཞིག་ལེན་མི་ཐུབ”(ཐེ་ཀོར)། དེ་ན་སྙན་ངག་པ་ནི་སྤྱིར་
བཏང་གི་མི་ལས་ཁྱད་འཕགས་ཀྱི་ཤེས་རབ་དང་རང་གཤིས། འཇིག་རྟེན་ལྟ་
བ
བ
-486



རྨོག་རུ་ཤེས་རབ་རྡོ་རྗེ།
ཚུལ། མི་ཚེའི་ལྟ་ཚུལ། ད་དུང་ཆེས་མྱུར་ཞིང་སྐྱེན་པའི་ཚོར་རྟོག་སོགས་
མངའ་བའི་རྒྱལ་སྲས་ལྟ་བུ་ཡིན།
སྐབས་འདིར་གཤེགས་ནས་ལོ་ངོ་བཅུ་ཕྲག་ལྷག་འདས་ཟིན་པའི་ཨ་ཕའི་
གསུངས་དེ་ངའི་ཁྲག་རྩའི་སྦུབས་སུ་བཞུར་ཅིང་བདེན་པའི་འོད་ཟེར་སྩོལ་གྱིན་
ནམ་མཁའ་ཧྲིལ་བོར་ཁེབས་སོང་།
:
...
་ ་
''་
487



སྟག་འབུམ་རྒྱལ།
སྟག་འབུམ་རྒྱལ།
ངོ་སྤྲོད་མདོར་བསྡུས།
སྟག་འབུམ་རྒྱལ་ལགས་ནི། 1966ལོར་ མཚོ་ སྔོན་ མང་ རྫོང་དུ་ སྐྱེས།
1990ལོར་ནུབ་བྱང་མི་རིགས་སློབ་གྲྭ་ཆེན་མོའི་བོད་ཡིག་ཆེད་སྦྱོང་འཛིན་གྲྭ་
ནས་མཐར་ཕྱིན། ད་ལྟ་མང་རྫོང་མི་རིགས་སློབ་འབྲིང་དུ་དགེ་རྒན་གྱི་འགན་
བཞེས་བཞིན་ཡོད་ལ། མཚོ་སྔོན་ཞིང་ཆེན་རྩོམ་པ་པོ་མཐུན་ཚོགས་ཀྱི་ཚོགས་
མི་ཡིན། 1981ལོ་ནས་བཟུང་བརྩམས་ཆོས་སྤེལ་འགོ་བརྩམས་ཤིང་། སྔ་
གཞུག་ཏུ《 སྦྲང་ཆར》དང《བོད་ཀྱི་རྩོམ་རིག་སྒྱུ་རྩལ 》སོགས་ཀྱི་དུས་དེབ་དང་
ཚགས་པར་སྟེང་དུ་སྒྲུང་གཏམ་དང་སྙན་ངག ལྷུག་རྩོམ་བཅས་བརྩམས་ཆོས་
བརྒྱ་ལྷག་སྤེལ། དེའི་ནང་གི་སྒྲུང་གཏམ་མང་པོ་ཞིག་རྒྱ་ཡིག་ཏུ་བསྒྱུར་ནས
《མི་རིགས་རྩོམ་རིག》དང《བོད་ཀྱི་རྩོམ་རིག》《 སྐལ་བཟང་མེ་ཏོག》སོགས་དུས་
དེབ་སྟེང་བཀོད། བརྩམས་ཆོས་གཙོ་བོ་ནི་སྒྲུང་རིང《 ལྷིང་འཇགས་ཀྱི་རྩྭ་
ཐང》དང་མུ་འབྲེལ་སྒྲུང་གཏམ《 ནག་ཞར་སྡེ་བའི་གཏམ་རྒྱུད 》སྒྲུང་འབྲིང《མི་
རྐྱང་གཅོད་པའི་གཏམ་རྒྱུད་ཁྲོད་ཀྱི་སྒྲོལ་མ》སྒྲུང་ཐུང《ཉི་མ་ནུབ་རིར་ཡོལ་
དུས》དང《 གནའ་གཞས》《སྡུག་གི་ལོ་མ་ཆང་གིས་བངས་པ་མིན》《 སྒོ་ཁྱི 》
《ཉིན་གཅིག་གི་ཆོ་འཕྲུལ》《 བྱིས་པ་དང་མེ་འཁོར》《མི་རབས་གསུམ་གྱི་རྨི་
ལམ》སོགས་ཡིན།
489



ནགས་ཀློང་ཁུ་བྱུག་འདུ་གནས།
ཕྱོགས་ཞེན་
ད་གྱི་མནར་གཅོད།
སྟག་འབུམ་རྒྱལ།
“རིག་གནས་གསར་བརྗེ་ཆེན་པོ”དང་ངེད་གཉིས་དུས་མཉམ་དུ་འཇིག་
རྟེན་འདིར་ ཡོང་ བ་ ཡིན་ཡང་། དེ་ནི་འཕྱོན་ མ་ ཞིག་ དང་འདྲ་ བར་ ངས་
“ མཉམ་འཇོག་མ་བྱས་པའི”སྐབས་དང་བསྟུན་ནས་ཟང་ཟིང་ལང་ལོང་གིས་
བྲོས་སོང་བར་འདུག དེར་བརྟེན་ངའི་སློབ་ཆུང་གི་དུས་སྐབས་ནི “ རིག་་
གསར”གྱི་ནད་རྔ་ལུས་པའི་འབྲོག་ཕྱོགས་ཀྱི་སྦྲ་གུར་སློབ་ཆུང་སྟེ་ལོ་རེར་ཉིན་
བཅོ་ལྔ་ཉི་ཤུ་ལྷག་མ་གཏོགས་མི་འཚོགས་པའི་སྐབས་ཡིན་ཞིང་། སློབ་དེབ་
ཀྱང་བཀླགས་ནས་ཚར་རྒྱུ་མེད་པའི་བོད་ཡིག་དེབ་དང་པོ་ཁོ་ན་ལས་མེད་པས།
སྐབས་ཤིག་གི་རིང་ལ་ཟླ་ལྟར་སྡེ་བའི་ནང་དུ་བསྐྱལ་ཡོང་བའི《མཚོ་སྔོན་བོད་
ཡིག་གསར་འགྱུར》དེ་ང་རང་གི་སློབ་དེབ་ཏུ་གྱུར། 1978ལོར་ ཨ་ ཕ་
འབུམ་དུ་སོང་སྟེ་ང་ལ《མི་རོ་རྩེ་སྒྲུང》གི་དཔེ་ཆ་ཞིག་ཉོས་འོངས་པ་ནི་ནམ་ཡང་
བརྗེད་མི་སྲིད་ལ། གཏམ་རྒྱུད་རེ་རེའི་ཁྲོད་ཀྱི་གསོན་ཉམས་ལྡན་པའི་མི་སྣ་སྣ་
ཚོགས་དང་ཡ་མཚན་པའི་བྱུང་རིམ་གྱིས་ཡིད་འཕྲོག་སྟེ་སྤྲོ་སྣང་དང་རྨི་ལམ་ལྟ་
བུའི་འཇིག་རྟེན་ཞིག་ཏུ་འཁྱམས་འགོ་བརྩམས། རིམ་བཞིན་སྐད་ཆའི་སྒྱུ་
རྩལ་ཕུན་སུམ་ཚོགས་པའི《གེ་སར་རྒྱལ་པོའི་སྒྲུང》གི་དཔེ་དེབ་རེ་རེ་བཞིན་ངའི་
འབྲལ་ཐབས་མེད་པའི་མཛའ་གྲོགས་ཀྱི་དྭངས་མར་གྱུར། འདི་དག་གིས་
ངའི་ཕྱི་དུས་ཀྱི་རྩོམ་འབྲིའི་འཚོ་བར་ཧ་ཅང་ལེགས་པའི་རྨང་གཞི་ཞིག་བཏིང་
，
49O



སྟག་འབུམ་རྒྱལ།
ཡོད་པ་སྨྲས་མ་དགོས།
1981ལོར་རང་ཞིང་གི་རྩོམ་རིག་དུས་དེབ《སྦྲང་ཆར》གསར་དུ་བཏོན་
པ་དང་སྐུ་ཞབས་དོན་གྲུབ་རྒྱལ་སོགས་རབས་གཅིག་གི་རྩོམ་པ་པོའི་བརྩམས་
ཆོས་གང་བཟང་མང་པོ་ཞིག་འཕྲོ་རིམ་འཕྲོར་བྱུང་བར་མ་ཟད། རྩོམ་རིག་ལ་
ཕྱོགས་ཞེན་བྱེད་པའི་གསར་སྐྱེས་གཞོན་ནུ་མང་པོ་ཞིག“ཆར་རྗེས་ཀྱི་མྱུ་གུ”ལྟར་
རྒྱས་བྱུང་ལ། ང་རང་ཡང་སྐབས་དེའི《 སྦྲང་ཆར》ལ་འཁྲེན་ཞིང་བརྩམས་
ཆོས་ཀྱིས་བཟི་བའི་ཀློག་མཁན་ཞིག་ཡིན་པར་མ་ཟད། རང་ཉིད་ཀྱིས་ཀྱང
“གནའ་གཏམ”ཞིག་བཤད་དེ་གཞན་ལ་ཉན་དུ་འཇུག་འདོད་པའི་ཀུན་སློང་
ཐོག་མར་སྐྱེས། 1984ལོར་སྐུ་ཞབས་བཀྲ་བྷ་ དང་ ལྷན་དུ་བྲིས་པའི་སྒྲུང་
གཏམ《མཚོ་སྐྱེས》ཞེས་པ་དེ《ཟླ་ཟེར》དུས་དེབ་ཏུ་བཀོད་པ་ནི་ངའི་ལྕགས་པར་
དུ་བཏབ་པའི་སྒྲུང་གཏམ་ཐོག་མ་ཡིན་པས་
ས་གནོན་མི་ཐུབ་པའི་དགའ་སྤྲོ་སྐྱེས་
ཤིང༌། མུ་མཐུད་དུ་ཚོད་ལྟ་བྱེད་འདོད་པ་དང་རྩོམ་འབྲིའི་འདུན་པ་སྔར་བས་
ཇེ་བརྟན་དུ་གྱུར། བསྟུན་མར་ལོ་འགའ་ལ《 སྦྲང་ཆར》དང《ཟླ་ཟེར》དུས་
དེབ་ཏུ་སྒྲུང་གཏམ་འགའ་རེ་བཀོད་པས་རྩོམ་འབྲི་བ་ནི་ཡིད་སྤྲོ་བའི་ལས་ཀ་
ཞིག་རེད་སྙམ་ལ། རྩོམ་ཡིག་འབྲི་བའི་དམིགས་ཡུལ་ཡང་པར་འགོད་བྱེད་པ་
ཁོ་ནའི་ཆེད་ཡིན་པ་ལས་འགན་ཁུར་གྱི་འདུ་ཤེས་ཅི་ཡང་མེད་པ་རེད། ཡིན་
ན་ཡང་དཀའ་ཁག་ནི་ནམ་ཡང་རྗེས་སུ་ཡོད་པ་རེད་ལ། དཀའ་ཁག་དེ་འཛེམ་
བག་མེད་པར་མདུན་དུ་མངོན་པའི་ཚེ་ན་ཁྱོད་རང་ཕྱིར་བཤོལ་བྱེད་འདོད་ཀྱང་
འཕྱི་བ་རེད། རང་ཉིད་ཀྱི་གདམ་གསེས་གཅིག་པུ་ནི་དཀོའ་ཁག་ལ་གདོང་
གཏད་དེ་མདུན་སྐྱོད་བྱེད་རྒྱུ་དེ་རེད།
རེད། དོན་དག་གང་ཞིག་བསྒྲུབ་ཀྱང་དེ་ལ“དགའ་གྲོགས་གསར་བ་ལྟ་
བུའི་སྤྲོ་སྣང་དང་ཆོས་ལུགས་ཀྱི་དད་པ་ལྟ་བུའི་ཡིད་ཆེས”ལྡན་ན་དེ་མཚུངས་ཀྱི་
གྲུབ་འབྲས་ཐོབ་པར་གདོན་མི་ཟ་བས་ན་རྩོམ་རིག་གི་ལམ་དུ་ཞུགས་ཟིན་པའི་
491



ནགས་ཀློང་ཁུ་བྱུག་འདུ་གནས།
བ
ཡིན་ན་ཡང
མི་ཞིག་ལ་མཚོན་ནའང་དེ་འདྲ་རེད་དེ། རྩོམ་འབྲིའི་ལས་དོན་དེ་རྒྱུ་ནོར་དང་
དབང་ཆ། བྱ་བ། ཐ་ན་རང་ཉིད་ཀྱི་ཚེ་སྲོག་ལས་ཀྱང་རྒྱལ་བར་བྱེད་ཐུབ་ན།
ད་གཟོད་གཡུར་དུ་ཟ་བའི་འབྲས་བུ་ཐོབ་ངེས་ཤིང་། དེ་ལས་མི་ཚེའི་རིན་
ཐང་ཡང་མངོན་ཡོད་པ་རེད། ཡང་ང་རང་ནི་དེ་འདྲའི “དཔའ་བོ”
ཞིག་ག་ལ་ཡིན།
རྩོམ་པ་པོ་སུ་ཞིག་ཡིན་རུང་རང་ཉིད་ཀྱི་རྩོམ་འབྲིའི་ཐད་དུ་རེ་སྙེག་ཅིག་
ཡོད་དགོས་ལ་རེ་སྙེག་མེད་ན་འཕེལ་རྒྱས་ཀྱང་ཡོད་མི་སྲིད། ངས་རང་ཉིད་ཀྱི་
བརྩམས་ཆོས་དག་ལ་ཀློག་མཁན་གྱིས་དགའ་བོ་བྱེད་ཀྱིན་པ་དང་བསྟུན་ནས་
གོམ་གང་མདུན་སྤོས་ཀྱིས་འཚོ་བ་དང་སྒྱུ་རྩལ་གྱི་ཁྲོད་ནས“ལག་ཡོང”གསར་བ་
བརྩོན་ལེན་དང་བརྩམས་ཆོས་གང་ལེགས་རེ་བདག་གི་མཛའ་བརྩེ་ལྡན་པའི་
ཀློག་མཁན་དག་ལ་འབུལ་ཨེ་ཐུབ་ལ་འབད་པ་བྱེད་ཀྱིན་ཡོད། ངོ་མ། རང་
ཉིད་ཀྱི་ཧ་ཅང་ཕྱོགས་ཞེན་ཆེ་བའི་ལས་ཀ་དེ་བསྐྱུར་ནས་བྱ་བ་གཞན་ཞིག་ལ་
འཐམས་ཏེ་མི་ཚེ་སྐྱེལ་བ་ནི་མ་གཞི་ནས་སྐྱོ་གར་ཞིག་ཡིན་པས། ངའི་བརྩམས་
ཆོས་ལེགས་གྲས་དེ་ཕལ་ཆེར་ང་རང་བྱ་བའི་སྟེང་ནས་ལས་ཕུད་བྱས་པའི་རྗེས་
སུ་འབྲི་ཐུབ་ངེས་རེད་ལ། དེ་དུས་ང་རང་རྩོམ་པ་པོ་ལེགས་པོ་ཞིག་ཡིན་ཡང
སྲིད།
492



སྟག་འབུམ་རྒྱལ།
ཁུ་སིམ་པའི་སྟག་འབུམ་རྒྱལ།
རྨོག་དོན་གྲུབ་ཚེ་རིང་།
སྟག་འབུམ་རྒྱལ། རིག་གནས་གསར་བརྗེ་དང་ལྷན་དུ་འཇིག་རྟེན་
འདིར་ཐོན། རྗེས་སུ་འབྲོག་སྡེ་ཆུང་ཆུང་ཞིག་ནས་ཇི་ལྟར་སློབ་སྦྱོང་གི་ལམ་ལ་
ཞུགས་པ་ངས་མ་ཤེས། མཐོ་འབྲིང་ལོ་རིམ་གཉིས་པའི་སྐབས་སུ་ང་ཚོ་སློབ་
ཁང་གཅིག་ཏུ་སྡོད་དགོས་བྱུང་ལ། སྐབས་དེར་སློབ་གྲོགས་ཚོས་ཁོའི་མིང་ལ
“དགེ་བཤེས”དང“ལཱན་ཆིག (སྤོ་ལོ》གི་ཨ་ཕ”སོགས་ཟེར་ཞིང་། ཁོང་རང་
དངོས་གནས་སྤོ་ལོ་རྩེད་རྒྱུར་དགའ་བའི་མི་ཚད་རང་ཉིད་གཅིག་པུ་རྩེ་ནས་སྡོད་
རྒྱུར་ལྷག་ཏུ་དགའ། བོད་ཡིག་གི་རྨང་གཞི་ཤིན་ཏུ་བཟང་བའམ་སྙན་ངག་གི་
དཔེར་བརྗོད་ཁ་དམ་ཡང་སྡེབ་སྦྱོར་ཤིན་ཏུ་ལེགས་པའི་སྣང་བ་སྟེར། དུས་
སྐབས་དེར་སྐུ་ཞབས་དོན་གྲུབ་རྒྱལ་ང་ཚོའི་སློབ་གྲྭ་དེར་ཕེབས་ནས་དགེ་རྒན་གྱི་
འགན་བཞེས་ཤིང་དགེ་སློབ་སྐོར་ཞིག་ལ་དཔེ་ཁྲིད་གནང་བས། སྔར་ཡོད་ཀྱི་
དགེ་རྒན་མང་པོ་ཞིག་སློབ་མ་ཚོའི་སེམས་ཁོང་ལས་ཡལ་ཅིང་། 《འབོལ་རྩོམ་
ཞོགས་པའི་སྐྱ་རེངས》དང《ལང་ཚོའི་རྦབ་ཆུ》སོགས་སློབ་གྲོགས་མང་པོ་ཞིག་
གི་བསླབ་དེབ་མིན་པའི་བསླབ་དེབ་ཏུ་གྱུར། སྤྱི་ལོ1985ལོའི་
ལོ 1985ལོའི་དགུན་ཁ་སྐུ་
ཞབས་དོན་གྲུབ་རྒྱལ་སྐུ་གཤེགས། མི་གྲངས་སྟོང་ལྷག་འདུས་པའི་མྱ་ངན་
ཚོགས་འདུའི་སྟེང་། སྟག་འབུམ་རྒྱལ་གཅིག་པུས་སྡུག་བསྔལ་གྱི་མཆི་མ་མ་
བཏོན་པའང་སྲིད།
493



ནགས་ཀློང་ཁུ་བྱུག་འདུ་གནས།
ང་
56
སྤྱི་ལོ1986ལོར། ང་ཚོ་སློབ་མཐར་མ་ཕྱིན་པའི་ཡར་སྔོན་ཞིག་ལ་ཁོ་
དང་བཀྲ་བྷ་གཉིས་ཀྱིས་མཉམ་འབྲེལ་སྒོས《 མཚོ་སྐྱེས》ཞེས་པའི་སྒྲུང་གཏམ་
ཞིག་བརྩམས་ལ། དེ་དུས་ངས་ཁོ་ཚོས་སྔར་ནས་རྩོམ་རིག་གསར་རྩོམ་ཕྱོགས་
ལ་བསམ་གཞིག་བྱ་བཞིན་ཡོད་པ་གཞི་ནས་ཚོར། ཕྱིར་འདང་ཞིག་བརྒྱབ་ཚེ།
“མཁའ་དབུགས”ཀྱིས་ང་ཚོའི་ཚེ་སྲོག་གི་རྒྱུན་བསྲིངས་ཐུབ་པའི་མི་ཚད། ང་
ཚོའི་ལས་དབང་ཡང་ཐག་གིས་གཅོད་ཐུབ་པ་རེད་ཨང་།
སློབ་མཐར་ཕྱིན་རྗེས། སྟག་འབུམ་རྒྱལ་ཁོའི་ཕ་ཡུལ་མང་རྫོང་གི་སློབ་
ཆུང་ཞིག་ཏུ་ལས་བགོ་བྱས་པས། ཁོ་དང་དངོས་མཇལ་བྱ་རྒྱུའི་གོ་སྐབས་ཤིན་
ཏུ་ཕྲ་ནའང་། 《སྦྲང་ཆར》སོགས་དུས་དེབ་སྣ་ཚོགས་ལས་ཁོའི་སྒྲུང་གཏམ་
གང་མང་ཟམ་མ་ཆད་པར་མཐོང་བས། ཁོ་དངོས་གནས་གསར་རྩོམ་གྱི་ལས་
སུ་ཞུགས་ཟིན་པ་དང་ཐོག་མ་ནས་གོམ་སྟེགས་མཐོན་པོ་ཟིན་ཡོད་པ་ཚོར་ལ།
དེས་དངོས་མཇལ་བྱུང་བ་ལས་ཀྱང་ལྷག་པའི་སྤྲོ་སྣང་འཕེལ་ཡོང་། དུས་དེ་
ཙམ་ནས་རྩོམ་སྟེགས་སྟེང་གི་གྲོགས་པོ་ཚོས་ཀྱང་ཁོ་ལ་དོ་སྣང་དང་མཐོང་ཆེན་
བྱེད་འགོ་ཚུགས་པ་འདྲ། ང་ཚོ་ཟི་ལིང་བརྒྱུད་ནས་སློབ་གྲྭ་དང་ཕ་ཡུལ་ལ་
ཕར་འགྲོ་ཚུར་ཡོང་བྱེད་ཐེངས་རེ་རེར། གྲོགས་པོ་མང་པོ་དང་ལྷན་དུ་འདུས་
ཏེ་ལབ་གླེང་བྱ་སྐབས་ཁོ་རང་ང་ཚོའི་བརྗོད་གཞི་གཙོ་བོ་ཞིག་ཏུ་གྱུར་ཡོད་པ་
རེད།
སྤྱི་ལོ1988ལོར་ཁོ་ལ་ནུབ་བྱང་མི་རིགས་སློབ་གླིང་ནས་ལོ་གཉིས་རིང་
ཟབ་སྦྱོང་བྱ་རྒྱུའི་གོ་སྐབས་བྱུང་བས། ལོ་དེའི་དབྱར་ཀ་ང་ཚོ་ལན་གྲུ་ནས་
ཡང་བསྐྱར་འཕྲད། གདོང་ལ་མིག་ཤེལ་མཐུག་པོ་ཞིག་བཀལ་ཡོད་པ་ལས་
གཞན་འགྱུར་ལྡོག་ཅི་ཡང་མེད་པ་འདྲ་སྟེ། རའུ་ཚར་ལྟར་འཁྱིལ་ཅིང་རྫོང་
མཐུག་པའི་སྐྲ་ལོ་དང་གཟེངས་མཐོ་ཞིང་དཀྱེལ་ཆེ་བའི་དྲི་འཛིན། སྐད་ཆ་
འགག་ལ་ཉེ་བའི་ཡར་སྔོན་གྱི་རྐང་ལག་གི་ཕྱག་རྒྱ་ཀོབ་ཐོ། བསམ་ཡུལ་ལས་
494



སྟག་འབུམ་རྒྱལ།
མ།
འདས་པའི་ཀུ་རེ་མཚར་བོ་དང“མཉམ་སྒྲོག་རོལ་མོ”ལྟ་བུའི་དགོད་སྒྲ—སྲོལ་
རྒྱུན་བཟང་པོ་ཐམས་ཅད་སྔར་བཞིན་རྒྱུད་འཛིན་བྱས་ཡོད། ཡིན་ནའང་
ཟང་ཟིང་དང་འདུ་འཛི་ཆེ་བའི་ལན་གྲུ་གྲོང་ཁྱེར་གྱི་ལོ་གཉིས་རིང་གི་སློབ་ཆེན་
སློབ་མའི་འཚོ་བའི་ཁྲོད། ཁོ་ལའང་འགྱུར་ལྡོག་ཆེན་པོ་བྱུང་བ་སྟེ། དུད་
རྔམ་པ་ཇེ་ཆེར་གྱུར་ན་ཡང་ནམ་རྒྱུན་གཅིག་པུར་སྡོད་རྒྱུར་དགའ་ཞིང་།
རྒྱ་ཡིག་ལ་མཆན་འགྲེལ་སྣ་ཚོགས་བརྒྱབ་ནས་ཀྲུང་ཕྱིའི་སྒྲུང་གཏམ་སྣ་ཚོགས་ལ་
བལྟ་རྒྱུར་དེ་བས་དགའ།
ཁོ་ཚང་གི་མི་རབས་མི་རྒྱུད་ལ་སྒྲུབ་མ་ཡོང་བའི་བྱ་བ་རྣམ་གསུམ (སྨན་
ཁབ་རྒྱག་པ་དང་ཁྲུས་བྱེད་པ། ཞབས་བྲོ་ལྡིང་བ་བཅས་སོ) ཡང་ཁོ་རང་གིས་
ལག་ལེན་དུ་བཏབ་པའམ་འདེབས་རྩིས་སུ་གྱུར། དེ་དག་ལས་ཀྱང་གཙོ་ཆེ་བ་
ནི་སྔར་ལས་ལྷག་པའི་སྒོ་ནས་རྩོམ་རིག་གསར་རྩོམ་གྱི་ལས་ལ་གཞོལ་བ་དེ་རེད།
སྐབས་རེར་ཉིན་གཅིག་ལ་སྒྲུང་གཏམ་གཉིས་རེ་བྲིས་ནས་ཐོན་བྱུང་བའི་སྐབས་
ཀྱང་ཡོད་པས། ང་རང་ཁོའི་བརྩོན་འགྲུས་དང་ལས་ཆོད་ལ་ཧ་ལས་དགོས་
པའང་ཐེངས་འགའ་བྱུང་། དུས་སྐབས་དེར་ཁོའི་བརྩམས་ཆོས་ལ་གྲངས་་
ཀའི་ཐོག་ནས་འཕེལ་རྒྱས་ཆེན་པོ་བྱུང་བའི་མི་ཚད། རྩོམ་རྩལ་དང་ནང་དོན་
གྱི་ཟབ་ཚད་ཐད་ནས་ཀྱང་མཐོར་འདེགས་བློ་ཡུལ་ལས་འདས་པ་བྱུང་བའི་་
མཚོན་རྟགས་ ནི《ཉིན་ གཅིག་ གི་ ཆོ་འཕྲུལ》དང《བྱིས་ པ་ དང༌ མེ་ འཁོར》
《མཁའ་དབུགས་རབ་རིབ་ཡིན་པའི་ས་སྲོད་ཅིག 》སོགས་ཡིན་ལ། དེ་དག་སྔ་
རྗེས་སུ་དུས་དེབ་སྣ་ཚོགས་སྟེང་ནས་པར་དུ་བཏབ་པ་དེས་ཁོའི་སྙན་གྲགས་ཆེས་
ཆེར་རྒྱས་ཤིང་བོད་ཁམས་སྤྱིའི་རྩོམ་པ་པོའི་དཔུང་ཁག་ཁྲོད་ནས་གོ་གནས་གལ་
ཆེན་ཟིན་པར་རྨང་གཞི་མཐུག་པོ་བཏིངས།
སློབ་ཆེན་ནས་སློབ་མཐར་ཕྱིན་རྗེས། ཁོ་རང་སླར་ཡང་སྔར་གྱི་སློབ་
ཆུང་དེར་ལོག་ནས་དགེ་རྒན་གྱི་བྱ་བ་སྒྲུབ་ཅིང་། དེའི་ཞོར་ནས་སྔར་བཞིན་
495



ནགས་ཀློང་ཁུ་བྱུག་འདུ་གནས།
གསར་རྩོམ་གྱི་ལས་ལ་འབད་པས། གྲུབ་འབྲས་ཀྱང་གཡུར་དུ་ཟ་བ་བླངས།
སྔ་རྗེས་སུ་ཁུལ་རིམ་པ་དང་ཞིང་ཆེན་རིམ་པ། བོད་ཁམས་ཡོངས་སོགས་ཀྱི་
སྲིད་གཞུང་དང་སྤྱི་ཚོགས་འདུན་མ་སོགས་ནས་སྤྲད་པའི་བྱ་དགའ་མི་ཉུང་བ་
ཞིག་ཐོབ་པའི་མི་ཚད། སྒྲུང་གཏམ་འབྲིང་བ་རེ་འགའ་དང་སྒྲུང་གཏམ་རིང༌
གྲས་ གཅིག་ཀྱང་གྲུབ་ནས་པར་སྐྲུན་བྱས། སྒྲུང་གཏམ་རིང་གྲས《 ལྷིང་་
འཇགས་ཀྱི་རྩྭ་ཐང་》ཞེས་པ་དེ་མ་གྲུབ་པའི་ཡར་སྔོན་ཞིག་སྟེ། ཕལ་ཆེར་སྤྱི་ལོ་
1997དང་ཡང་ན1998ལོ་ཙམ་ལ་ཁོས་ང་ལ《 ཕྱིར་ལོག་པའི་རྣམ་ཤེས》ཞེས་པ་
དང《ཕྱིར་མི་ལོག་པའི་རྣམ་ཤེས》ཞེས་པའི་མུ་འབྲེལ་རང་བཞིན་གྱི་སྒྲུང་འབྲིང་
གཉིས་བྲིས་ཟིན་ཞེས་བཤད་མྱོང་ལ། ང་ཚོས་ཀྱང་ཁོ་ལ་སྒྲུང་གཏམ་ཐུང་བའི་
ཆུ་ཚད་འབའ་ཞིག་གི་སྟེང་དུ་འདུག་མི་རུང་བའི་གནས་ལུགས་གང་མང་ཞིག་
བཤད་པ་ཡིན། རྗེས་སུ“རྣམ་ཤེས་གཉིས”ཀྱི་ལས་དབང་ལ་འགྱུར་བ་གང་
དག་བྱུང་ཚུལ་བཤད་དཀའ་ཡང་། སྒྲུང་རིང་ཞིག་ཐོན་སོང་བས་བར་སྐབས་
དེར་ཁོས་དཀའ་ལས་ཇི་འདྲ་ཞིག་མྱངས་ཚུལ་ནི་ང་ཚོས་བཤད་མི་དགོས་པའི་
དོན་ཞིག་ཏུ་གྱུར་ཡོད།
དེ་ལས་གཞན། ལོ་བཅུ་ཙམ་ལ་ཉེ་བའི་དུས་ཡུན་རིང༌། ཁོའི་འཚོ་བ་
སོགས་ཀྱི་ཐད་ནས་ཀྱང“ སྡིག་མོ”ཞིག་དང་འཕྲད་པ་དང་ལས་གནས་སྤོར་བ།
རྩོམ་རིག་སྒྱུ་རྩལ་དང་འབྲེལ་བ་ཡོད་པའི་ལས་ཁུངས་ཤིག་བཙལ་ནས་མ་རྙེད་པ་
དང་མཐར་གཤིས་རྒྱུད་དྲང་ཞིང་ངང་རྒྱུད་འཇམ་པའི་ཞིང་གྲོང་གི་བུ་མོ་ཞིག་
དང་འཕྲད་ཅིང༌། འཕྲད་ནས་ལུས་སེམས་གཉིས་ཀའི་ཐད་ནས་ཇེ་གཞོན་དུ་
གྱུར་པ་ལ་སོགས་གཏམ་རྒྱུད་ལེགས་པོ་ཞིག་གི་བྱུང་རིམ་ལྟ་བུའི་གནས་ཚུལ་སྣ་
ཚོགས་ཤིག་བྱུང་མྱོང་ཡོད་ནའང་། ཆེ་ས་ནས་བཤད་ན་ཁོ་སྔར་བཞིན་འདུ་
འཛི་མེད་ལ་འཕྲིན་གསར་ཡང་མེད་པའི་འབྲོག་ཁུལ་གྱི་སློབ་གྲྭ་ཆུང་ཆུང་ཞིག་ཏུ་
གནས་ཡོད་ཅིང་། ཁོས་ལྷན་སྐྱེས་ཀྱི་ཚོར་བ་རྣོན་པོ་དང་ཕུན་སུམ་ཚོགས་པའི་
496



༣༧
སྟག་འབུམ་རྒྱལ།
བསམ་ཡན་ལ་བརྟེན་ནས་སྤྱི་ཚོགས་དང་མི། ཚེ་སྲོག་དང་རྟག་བརྟན་སོགས་
ལ་བསམ་གཞིགས་ཟབ་མོ་བྱེད་བཞིན་ཡོད་ལ། སྒྲུང་གཏམ་གྱི་ནང་དོན་རྣམ་
པའི་ཕྱོགས་ཀྱི་སྔོན་ཐོན་གྱི་རྒྱུ་ཆ(#* ཆ་ )མང་བོ་འཚོལ་སྙེག་བྱེད་པའི་ཞོར་
ལ་ རང་ ཉིད “ སྒྲུང་ གཏམ་ གྱི་ལྟག་རྒྱབ་ ཏུ་ ཡིབ་ནས” (ཀཽདྡྷོ ཙྪཱ ཙཎྜ ཡི་ སྐད་ ཆ)
“ བརྗོད་འདོད་གཏམ་འདོད་ཀྱི་བསམ་བློའི་ཚོགས་འབྲི་བཞིན་ཡོད་པ་ཡིན”
(རྒྱུ BE EU ཡི་སྐད་ཆ)
ངའི་བསམ་ཚུལ་ལ། འདི་དག་གི་ཁྲོད་དུ་སྟག་འབུམ་
རྒྱལ་ལ་མཐུན་རྐྱེན་དུ་གྱུར་པའི་ཆ་ཡོད་ལ། ཁོ་དང་གཞན་གང་འདྲ་ཐབས་
མེད་པའི་རྒྱུ་རྐྱེན་ཡང་ཡོད་པའི་མི་ཚད། ཁོའི་བརྗོད་དཀའ་བའི་ལྐོག་གྱུར་གྱི་
ལས་དབང་ཞིག་ཀྱང་གསལ་ལ་མི་གསལ་བའི་སྒོ་ནས་སྦས་ཡོད་པར་འདོད་ཀྱང་།
ཁོས་ཇི་ལྟར་སེམས་སམ།
གང་ལྟར་ཡང“ལོ་ཟླ་ཆུ་རུ་བཞུར། རྨི་ལམ་མང་པོ་ཞིག་གི་དེ་དང་ལྷན་
དུ་རྒས” (སྟག་འབུམ་རྒྱལ་གྱི་སྐད་ཆ) པས། ང་ཚོའི་ལས་དབང་ཇི་འདྲ་ཡིན་
ང་ཚོའི་རྐང་རྗེས་ཇི་འདྲ་གསལ་ཀྱང་། ང་ཚོས་ལས་དབང་ལ་མཐོང་
ཆེན་བྱས་ནས་མ་འོངས་པར་གདོང་ཕྱོགས་དགོས།
“སྒྲུང་གཏམ་འབྲི་མཁན་ནི་སུ་དང་གང་ཞིག་གི་མགྲིན་ཚབ་པ་མ་ཡིན་
པའི་ཚད། ཁོ་རང་ཉིད་ཀྱི་བསམ་བློའི་མགྲིན་ཚབ་པའང་མ་ཡིན།” (མེའུ་རན་
ཁོན་ཇི་ལའི་སྐད་ཆ)
“གསར་བཏོད་ལ་རིགས་གཉིས་ཡོད་པ་སྟེ། ངེས་སྲོལ་རྙིང་བ་དང་དུས་
སྐབས་གཅིག་གི་གསར་བཏོད་གཞན་དག་ལ་རྒྱབ་འགལ་བྱེད་པ་དེ་ཡིན་ཞིང༌།
ཕྱི་མར་རང་རྟོགས་ཀྱི་འདུ་ཤེས་དང་སྒྱུ་རྩལ་གྱི་སྣ་མང་རང་བཞིན་གསལ་བཤད་
བྱ་ཐུབ།”(བུའུ་ལུང་གི་སྐད་ཆ)
“མི་ཚོགས་འདུས་སྡོད་ཀྱི་གནས་ནས་ནར་སོན་པའི་རྩོམ་པ་པོས་སུན་
སྣང་དང་ཁེར་རྐྱང་གི་དཀའ་སྡུག་མྱོང་དགོས་མེད་ནའང་། ཁོའི་བརྩམས་
ཡང་།
497



ནགས་ཀློང་ཁུ་བྱུག་འདུ་གནས།
ཆོས་རྣམས་རང་ག་བར་འགྱུར་ཉེན་ཡོད་ཅིང༌། དེ་ལས་ལྡོག་སྟེ། ལྷིང་་
འཇགས་ཁྲོད་རང་སྟོབས་ཀྱིས་བྱ་བ་སྒྲུབ་པའི་རྩོམ་པ་པོ་ཞིག་སྟེ། ཁོ་དངོས་
འབྲེལ་ཐུན་མོང་མ་ཡིན་པ་ཞིག་ཡིན་ཚེ། ཁོ་ཉི་མ་རེ་རེར་རྟག་བརྟན་གྱི་་
དངོས་པོའམ་ཡང་ན་རྟག་བརྟན་དཀོན་པའི་གནས་ཚུལ་ཞིག་ལ
་་ཞིག་ལ་གདོང་ཐུག་
དགོས་ངེས་ཡིན”(ཨེར་ན་སི་ཐི • ཧེ་མེན་བེའི་སྐད་ཆ)
498



སྟག་འབུམ་རྒྱལ།
སྟག་འབུམ་རྒྱལ་ཟེར་བའི་མི་དེ།
འབྲོང་།
ང་དང་སྟག་འབུམ་རྒྱལ་ནི་1980ལོར་མཚོ་ལྷོ་མི་རིགས་དགེ་འོས་སློབ་
གྲྭའི་འཛིན་གྲྭ་གཅིག་གི་ སློབ་གྲོགས་སུ་ རྒྱུ་ ར་པ་ཡིན སྐབས་དེར་ང་ཚོའི་་
འཛིན་གྲྭར་བོད་ཡིག་གི་ཐད་ནས་བཤད་ན། སྟག་འབུམ་རྒྱལ་ནི་སློབ་སྦྱོང་ལ་
རྩེ་ཡོད་ཀྱི་སྐོར་ཡིན། ཉིན་ཞིག་དགེ་རྒན་གྱིས་སུམ་ཅུ་བའི་རྩ་བའི་ཚིག་གང་
ཞིག་ལ་ང་ཚོར་འགྲེལ་རྒྱག་ཏུ་བཅུག་པ་ན། ཚང་མས་འགྲེལ་རྒྱག་མ་ནུས་པར་
ཁ་རོག་གེར་ཡོད་དུས། སྟག་འབུམ་རྒྱལ་གྱིས་འགྲེལ་ཅུང་ལེགས་པོ་ཞིག་་་་
བརྒྱབ་བྱུང་བར། སློབ་གྲོགས་ཚོས་ཁོ་ལ “ དགེ་བཤེས”ཞེས་ཡིད་སྨོན་ནམ་
ཕྲག་དོག་གི་ཐོབ་ཐང་ཞིག་ཀྱང་བྱིན། ཁོ་དཔེ་ཆར་ལྟ་བར་ཧ་ཅང་དགའ།
ལྷག་ པར་དུ《 གེ་སར་སྒྲུང》ལ་ཤིན་ཏུ་དགའ། དཔར་སྐྲུན་བྱས་ཟིན་པའི་
《གླིང་སྒྲུང》ཡོད་ཚད་ཁོས་མ་བཀླགས་པ་གཅིག་ཀྱང་མེད་ཅེས་བརྗོད་ནའང་མི་
ཆོག་པ་མེད་སྙམ། ཉིན་ཞིག་ཁོས་སྒྲུང་དཔེ་ཞིག་གི་མཇུག་ནས་ཕྱིར་ཀློག་་
བཞིན་པ་མཐོང་། ངས་ཁོ་ལ་འདི་ཅི་ཡིན་ཞེས་དྲིས་པར། ཁོས“《 གླིང་
སྒྲུང 》ཕལ་ཆེར་མགོ་ནས་མར་བཀླགས་ཏེ་དཀྱིལ་ཙམ་དུ་ཐོན་དུས་མཇུག་འབྲས་
གང་ཞིག་བྱུང་ཡོད་པ་རྟོགས་འགྲོ་བས་ཡིད་འགུག་གི་ནུས་པ་ཆེར་མི་འདུག
དེ་བ
བས་མཇུག་འབྲས་ནས་བཟུང་སྟེ་དེའི་གོ་རིམ་དང་འབྱུང་རྐྱེན་སོགས་ཕྱིར་
འཚོལ་བ་ཡིན”ཟེར། 《གེ་སར་སྒྲུང》གིས་ཁོ་རྩོམ་རིག་གི་ལམ་དུ་སྐྱོད་པར་
ཐོག་མའི་ལམ་ཡིག་ཅིག་དང་ཐ་སྙད་ཀྱི་རྒྱགས་བྲོ་ཞིག་བྱིན་ཡོད་ཅེས་བཤད་ན་
499



ནགས་ཀློང་ཁུ་བྱུག་འདུ་གནས།
ཁོས་ང་ལ་མིན་མི་ཟེར་འདོད།
ཡང་ལོ་རབས་བརྒྱད་ཅུ་བའི་དུས་འགོ་དེ་ནི་བོད་ཀྱི་དེང་རབས་རྩོམ་རིག་
གི་སྨྱུ་གུ་ཐོག་མར་འབུས་བཞིན་པའི་སྒང་ཡིན་ལ། ཁོས་ཀྱང་ཚད་ཡོད་པའི་
བོད་ཡིག་གི་དུས་དེབ་དག་ལས་བརྩམས་ཆོས་སྣ་ཚོགས་ལན་གཅིག་མིན་པར་
ཐེངས་དུ་མར་བཀླགས་པ་དང་། དེས་ཀྱང་མཁོ་མ་སོད་པས། ཁོས་རྒྱ་ཡིག་
གི་སྒྲུང་གཏམ་སོགས་གཞན་ལ་བོད་སྐད་ཀྱིས་བཤད་དུ་བཅུག་ནས། དེའི་
རྩོམ་སྟངས་སྒྲིག་གཞི་སོགས་ལ་སློབ་སྦྱོང་བྱས། དེ་ལྟ་དེ་ལྟར་རང་ཉིད་ལའང་
སྒྲུང་གཏམ་འབྲི་བའི་འདུན་པ་འགོག་མེད་དུ་སྐྱེས་ཏེ། ཁོ་དང་སློབ་གྲོགས་
བཀྲ་བྷ་མཉམ་འབྲེལ་གྱིས《མཚོ་སྐྱེས》ཟེར་བའི་སྒྲུང་ཐུང་ཞིག་བྲིས་པ《ཟླ་ཟེར》
དུས་དེབ་སྟེང་བཀོད་བྱུང༌། དེ་ནི་སྐབས་དེའི་ཁོ་ལ་མཚོན་ན་ནམ་ཡང་བརྗེད་
ཐབས་མེད་པའི་དོན་ཆེན་ཞིག་དང་ཚད་ལས་འདས་པའི་དགའ་སྤྲོ་ཞིག་ཡིན།
ཁོས་རྩོམ་ཡོན་བླངས་རྗེས་ང་ཡང་ཟ་ཁང་ཆུང་ངུ་ཞིག་ཏུ་མགྲོན་འབོད་བྱས་ཏེ།
ཨ་རག་ཅུང་ཙམ་རེ་འཐུང་ཞོར་རྗེས་ཕྱོགས་ཀྱི་འཆར་གཞི་གང་མང་གླེང་བ་
དང་། ངས་ཀྱང་ཁོ་ལ་སེམས་གཏིང་ནས་རེ་སྐུལ་དང་སྨོན་འདུན་ཡང་ཡང་
ཞུས།
དེ་ལྟར1986ལོར་སློབ་འབྲིང་གི་འཚོ་བ་མཇུག་སྒྲིལ་རྗེས། སྟག་འབུམ་
རྒྱལ་མང་རྫོང་ཕྱུགས་རའི་སློབ་ཆུང་ཞིག་ཏུ་ལས་བགོ་བྱས་ཏེ་དགེ་རྒན་གྱི་བྱ་བ་
བསྒྲུབས་པ་དང༌། དེའི་རིང་ ཁོས《 ཉིན་གཅིག་གི་ཆོ་འཕྲུལ》གཙོས་སྒྲུང་་་
གཏམ་ཅུང་ལེགས་ཤོས་འགའ་བྲིས་པ་ན། ཀུན་གྱིས་ཁོ་ལ་དོ་སྣང་བྱེད་དགོས་
བྱུང༌། ལོ་གསུམ་ཙམ་གྱི་རྗེས་སུ་ཁོ་རང་ནུབ་བྱང་མི་རིགས་སློབ་གླིང་གི་བོད་
ཡིག་ཟབ་སྦྱོང་འཛིན་གྲྭར་ཞུགས་ནས་ལོ་གཉིས་ཙམ་གྱི་རིང་ཁོས་ཕལ་ཆེར་རྩོམ་
འབྲིའི་བྱ་བ་བསྐྱུར་ཏེ། རྒྱལ་ཁབ་ཕྱི་ནང་གི་བརྩམས་ཆོས་མིང་གྲགས་ཅན་
རྣམས་ལ་ལྟ་རྒྱུ་གཙོ་བོར་བྱས་པས་ཁོ་ལ་བློ་སྐྱེད་མི་དམན་པ་ཞིག་ཐོབ།
5OO



སྟག་འབུམ་རྒྱལ།
སློབ་མཐར་ཕྱིན་རྗེས་སྔར་གྱི་ལས་
་གནས་སུ་ཕྱིར་ལོག་པ་དང་། ཁོས་
གཉེན་སྒྲིག་བྱས་ པར་ མ་ ཟད། བུ་ཆུང་ཞིག་ཀྱང་བཙས། ཡིན་ན་ཡང་།
“ལས་བསམ་སར་མ་སོང་གསེག་སར་སོང”ཞེས་པ་ལྟར། ཐེངས་དེའི་གཉེན་
སྒྲིག་ནི་སྐྱོ་གར་ཞིག་ཏུ་གྱུར། ཁོའི་ཆུང་མ་དེ་ནི་སྤྱོད་ལོག་ཅིག་གམ་ཡང་ན་
རྩོམ་རིག་ལ་གོ་བརྡ་མི་འཕྲོད་པ་ཞིག་ཡིན་པས། “ཁྱོད་ཀྱིས་ཉིན་རྒྱུན་དུ་དེ་
དག་བྲིས་ནས་ཅི་བྱེད། དེས་ལྟོ་འགྲང་ངམ། རྒྱབ་དྲོ…..…..”ཞེས་དམོད་
ཚིག་སྣ་ཚོགས་དང་བཅས་ཁོའི་བརྩམས་ཆོས་སྐོར་ཞིག་མེ་ཐབ་ཏུ་བརྫངས་པ་
སོགས་བྱས་པས། ཁོས་ཡུན་རིང་གི“མནར་གཅོད”དམ་འཁོན་འཛིང་གི་སྣེ་
མ་བརྟེན་པར་གཉེན་འཐོར་མི་བྱེད་ཀ་མེད་བྱུང༌། ངོ་མ་བཤད་ན། ཁོས་
འཁོན་འཛིང་ཕར་ཞོག དུས་རྒྱུན་གྱི་གཏམ་བཤད་རྒྱུར་ཡང་དེ་འདྲ་མཁས་
པོ་མེད། ཁོས་གཏམ་གང་ཞིག་འཆད་དགོས་ཚེའང་ལག་པས་མགོ་ལ་ཕུར་
ཕུར་བྱེད་བཞིན། དོགས་མི་བདེ་བའི་ཉམས་དང་བཅས“………….. ཕ་གི་ན
མ་གི་ན......”སོགས་གང་མང་ཞིག་དང་ལྷན་དུ་དོན་གྱི་གོ་བརྡ་སྤྲོད་
པར་བྱེད།
སྟག་འབུམ་རྒྱལ་ནི་སེམས་གཉོམ་ཞིང་བརྩེ་དུང་ཕྱོགས་གཅིག་རྐྱང་ཅན་
ཞིག་ཡིན་པས། གཉེན་འཐོར་དེས་ཁོའི་སེམས་ཁོང་དུ་རྨ་ཁ་མི་ཆུང་བ་ཞིག་
བཟོས་པ་དང༌། སྐབས་དེར་ཁོས་ཨ་རག་ཀྱང་མང་པོ་འཐུང་ནས་རང་སེམས་
སྦྲིད་དུ་བཅུག་སྐད། ཡིན་ན་ཡང་། སྨྱུ་གུ་ནི་ཁོའི་ནམ་ཡང་མི་བསླུ་བའི་
ས་པོ་ཡིན་པས། ན་ཟུག་དེ་དག་སེམས་ཀྱིས་བསྲན་ནས་སྔར་བཞིན་དུ་
གསར་རྩོམ་གྱི་ལས་ལ་འབད། དེའི་རིང་ཁོས《རྣམ་ཤེས》སོགས་སྒྲུང་གཏམ་
སྐོར་ཞིག་བྲིས་མོད། དགོད་བྲོ་ཞིང་ཡིད་ཕངས་པ་ཞིག་ལ། ཉིན་ཞིག་ཁོ་
རང་སློབ་ཁྲིད་དུ་སོང་ཤུལ་ནས། སྒོ་ཟྭ་མེད་པའི་མལ་ཁང་དུ་བ་གླང་ཞིག་
འཛུལ་ཏེ། ཏག་ཏག་ཁོའི་བརྩམས་ཆོས་སྐོར་ཞིག་ཁྱུར་མིད་བྱས་སོང་ཟེར།
501



ནགས་ཀློང་ཁུ་བྱུག་འདུ་གནས།
དེ་ལྟར་ལོ་འགའི་རྗེས་སུ། སྟག་འབུམ་རྒྱལ་མང་རྫོང་བྱ་མདོ་ཞང་གི་
སློབ་ཆུང་ཞིག་ཏུ་ལས་གནས་སྤར་བ་དང་། ཞིང་གྲོང་གི་བུ་མོ་ཞིག་ཆུང་མར་
བླངས་པར་ཡང་བུ་ཆུང་སྙིང་རྗེ་བོ་ཞིག་ཀྱང་སྐྱེས་ཡོད།
ཁོས་ད་ལྟ་ད་རུང་སྔར་བཞིན་དུ་གཞི་རིམ་གྱི་སློབ་ཆུང་དག་ན་བྱིས་པ་ཚོར་
“ཀ་ཁ་ནས་ཀ་ཁའི”བར་དུ་བསྐྱར་ཟློར་གྲངས་མེད་ཀྱིས་ཁྲིད་ཀྱིན། ཁེར་རྐྱང་
དུ“མི”ཡིས་བསྡད་དེ་རྒྱང་རིང་ལ་བསམ་གཞིག་བྱེད་ཀྱིན་ཡོད།
5O2



སྟག་འབུམ་རྒྱལ།
ཚབ་བྱེད་རང་བཞིན་ལྡན་པའི་རྩོམ་རིག་མི་སྣ་གསར་བ་
དང་ཁོའི་བརྩམས་ཆོས།
རྣམ་སྲས།
བློ་མཐུན་སྟག་འབུམ་རྒྱལ་འབྲོག་ཁུལ་དུ་སྐྱེས་ཤིང་འཚར་ལོངས་བྱུང་ལ།
འབྲོག་ཁུལ་དུ་བྱ་བ་བསྒྲུབས་པ་དང་འབྲོག་པ་མང་ཚོགས་དང་མཉམ་དུ་སྐྱིད་
སྡུག་མཉམ་མྱོང་གི་འཚོ་བ་རོལ་བ་དེས་ཁོའི་འབྲོག་མིར་དམིགས་པའི་བསམ་བློ་
དང་འདུ་ཤེས་བསྐྱེད་སྲིང་བྱས། དེ་བས་རང་བཞིན་གྱིས་རྩྭ་ཐང་གི་འབྲོག་
མིའི་ལས་དབང་དང་འཚོ་བའི་འགྱུར་ལྡོག ཁོ་ཚོའི་ཁེར་རྐྱང་གི་བསམ་བློའི་
འདུ་ཤེས་དང་རྙོག་འཛིང་ཆེ་བའི་བརྩེ་དུང་གི་དྲ་རྒྱ་བཅས་ཁོའི་སྒྲུང་གཏམ་གྱི་
བསམ་བློའི་ནང་དོན་གཙོ་བོ་གྱུར། སྟག་འབུམ་རྒྱལ་གྱི་སྒྲུང་གཏམ་ལ་བློ་་
བཀོད་འཇོན་ཞིང་རྣོ་ངར་ཆེ་བའི་འགལ་བ་ལྡན་ལ། མི་སེམས་སྒུལ་ཐུབ་པའི་
དཔེར་མཚོན་གནད་དོན་ཞིབ་ཕྲའི་སྒོ་ནས་འབྲེལ་ཡོད་མི་སྣའི་སྤྲོ་སྐྱོ་འབྲལ་་
འདུའི་འགལ་རྐྱེན་ཁྲོད་རྗེན་པར་བཏོན་ཡོད། བརྩེ་དུང་གིས་ཁེངས་པའི་
སྐད་ཆས་ནུས་ཤུགས་ཅི་ཡོད་ཀྱིས་མི་སྣའི་སེམས་ཁོང་གི་འཇིག་རྟེན་ཕྱིར་མངོན་
པར་བྱེད་ཅིང་། རྟག་ཏུ་རང་ཉིད་ཀྱི་བརྩེ་དུང་དང་མི་སྣ་གཙོ་བོའི་མྱོང་ཚོར་
མཉམ་གཅིག་ཏུ་བསྲེས་ཡོད་པས། ད་གཟོད་ཁོའི་སྒྲུང་གཏམ་ལ་ཡིད་སེམས་
སྒུལ་ཐུབ་པའི་ནུས་ཤུགས་ཆེན་པོ་ལྡན་པར་གྱུར་པ་རེད།
སྒྲུང་གཏམ་གསར་རྩོམ་ཁྲོད། སྟག་འབུམ་རྒྱལ་གྱི་སྒྲུང་ཐུང་གསར་རྩོམ་
ར
503



ནགས་ཀློང་ཁུ་བྱུག་འདུ་གནས།
སྤྲོ་
གྱི་གྲངས་འབོར་ནི་སྔར་བྱུང་མ་མྱོང་བའི་ལོ་ལེགས་ཤིག་རེད། ལྷག་པར་དུ་
བསམ་བློའི་རང་བཞིན་དང་སྒྱུ་རྩལ་གྱི་རིན་ཐང་སྒྲུང་གཏམ་ཁྲོད་དུ་ཆེས་འབུར་
དུ་ཐོན་པར་མཚོན་ཡོད། དཔེར་ན། བརྩམས་ཆོས《གནའ་གཞས》《སྡུག་
གི་ལོ་མ་ཆང་གིས་བངས་པ་མིན》《 སྒོ་ཁྱི》《ཉིན་གཅིག་གི་ཆོ་འཕྲུལ》《ཉི་མ་
ནུབ་རིར་ཡོལ་དུས》སོགས་ཀྱིས་ཁོའི་འཚོ་བའི་ཐད་ཀྱི་ཤེས་བྱ་གསར་བ་དང་གོ་
རྟོགས་ གསར་ བ། གདེང་ འཇོག་ གསར་ བ་ བཅས་ མཚོན་ པར་ བྱས་ ཡོད།
བརྩམས་ཆོས་དེ་དག་གིས་རྩྭ་ཐང་གི་འབྲོག་མིའི་ལས་དབང་དང་དངོས་ཡོད་
འཚོ་བ་བརྗོད་བྱ་བྱས་ཏེ། སེམས་འཁོལ་བའི་སྒོ་ནས་བོད་རིགས་མི་
དམངས་ཀྱི་མཆོག་ཏུ་གྱུར་པའི་བསམ་བློ་དང་བླ་ན་མེད་པའི་ཀུན་སྤྱོད་ལ་་
བསྔགས་བརྗོད་མཛད་ཡོད་པ་མ་ཟད། ད་དུང་དུས་རབས་གསར་བའི་མི་
རྣམས་ཀྱི་ལས་དབང་དང་སྲོལ་རྒྱུན་བསམ་བློའི་འགྱུར་ལྡོག མི་དང་མིའི་
བར་གྱི་འབྲེལ་བ་བཅས་ལེགས་སྒྲིག་བྱས་ཡོད། དེ་དང་མཉམ་དུ་གང་ཐུབ་ཅི་
ཐུབ་ཀྱིས་འཚོ་བའི་གཞོགས་ངོས་དང་མི་སྣའི་ཕྱི་ཚུལ་གྱི་འཚོ་བའི་སྣང་ཚུལ་ཞིབ་
འབྲི་བྱས་པ་བརྒྱུད་ནས་བྱ་དངོས་ཀྱི་ངོ་བོ་གསལ་བོར་བསྟན་ཏེ་ལོ་རྒྱུས་ཀྱི་རྒྱབ་
ལྗོངས་དང་མི་སྣ་གཙོ་བོ་མཚོན་པར་བྱས་ཡོད་ལ། རྩོམ་པ་པོས་བོད་རིགས་ཀྱི་
འདས་ཟིན་པ་དང་མ་འོངས་པའི་ལས་དབང་ལ་བསམ་གཞིག་བཏང་བ་ཤུགས་
དྲག་གིས་མཚོན་ཡོད། བརྩམས་ཆོས་འདི་དག་གི་རྒྱུ་ཆ་གདམ་གསེས་བྱས་པ་
ལེགས་པར་མ་ཟད་ལྟ་བ་གསར་བ་གསར་རྐྱང་ཡིན་ལ་བློ་བཀོད་ལའང་ཁྱད་
མཚར་ཆེན་པོ་ལྡན། སྐད་ཆའི་ཤུགས་བསྟན་གཏིང་ཟབ་ཅིང་ཚིག་ཉུང་ལ་
དོན་གསལ་བ། སྒྱུ་རྩལ་མཚོན་ཐབས་ཀྱི་ཐད་དུའང་བོད་རིགས་ཀྱི་སྲོལ་རྒྱུན་
ནམ་ གཏམ་ རྒྱུད་ རང་ བཞིན་ གྱི་ ཁྱད་ ཆོས་ རྒྱུད་ འཛིན་ བྱས་ ཡོད་ པ་ མ་ ཟད།
ལྷག་པར་དུ་སྤོབས་སེམས་ཆེན་པོས་དེང་རབས་རིང་ལུགས་པའི་སྒྲུང་གཏམ་
གསར་རྩོམ་གྱི་སྣང་ཚུལ་མཚོན་ཐབས་སྤྱད་དེ་ཁོའི་སྒྲུང་གཏམ་གྱི་རྣམ་པ་དང་
ཟི
504



སྟག་འབུམ་རྒྱལ།
ནང་དོན་ལ་འོས་ཤིང་འཚམ་པར་བྱས་ཡོད།
དཔེར་ན་སྒྲུང་ཐུང《 སྒོ་ཁྱི》ཞེས་པའི་ནང་དུ་ཁྱིམ་སྒོ་སྲུང་བའི་ཁྱི་ཞིག་གི་
མིག་གཡར་ཏེ་སྤྱི་ཚོགས་སྟེང་གི་མི་ཚོར་དབྱེ་ཞིབ་མཛད་ཡོད་པས། དེ་ནི་ཨུ་
རུ་སུའི་མིང་གྲགས་ཆེ་བའི་རྩོམ་པ་པོ་ཐི་ལོ་ཡེ་པོ་ལེ་སུ་ཅིས་བརྩམས་པའི《ཏྠ ]
» ཀྵ ཀྵ ཀྵ »ཞེས་པའི་སྒྲུང་གཏམ་དང་ཅུང་འདྲ། 《སྒོ་ཁྱི》ཞེས་པའི་སྒྲུང་
གཏམ་དེ་སྲོག་ཆགས་མི་གཤིས་ཅན་དུ་བསྒྱུར་བའི་བྱེད་ཐབས་སྤྱད་དེ་ཧ་ཅང་
ཞིབ་ཚགས་ཀྱིས་འབྲོག་ཁུལ་གྱི་མི་རྣམ་པ་སྣ་ཚོགས་པའི་སེམས་ཁམས་མཚོན་
པར་བྱས་ཡོད། སྒོ་ཁྱི་ནི་བློ་ དཀར་ དྲང་བདེན་དང་ ལྷག་བསམ་རྣམ་དག
དཔའ་ངར་ཆེ་ཞིང་སྙིང་སྟོབས་ལྡན་པ། གཤིས་བཟང་སྤྱོད་བཟང་ཞིག་ཡིན་
ནའང་། ཁོའི་བླ་མེད་ཀྱི་བྱ་སྤྱོད་དེར་བདེ་སྐྱིད་ཅིག་ལྟ་ཅི་རྒྱུན་དུ་བདག་པོས་
གཅར་རྡུང་གཏོང་བཞིན་ཡོད། ཆེད་དམིགས་ཀྱི་ནང་དོན་སྟེང་ནས་བཤད་
ན། ཁོ་ནི་དེང་རབས་སྤྱི་ཚོགས་སྟེང་གི་མཛེས་པའི་མཚོན་བྱེད་དང་མཛེས་
པའི་ཕུགས་འབྲས་ཡིན། རྩོམ་པ་པོས་སྒོ་ཁྱིའི་ལྷག་བསམ་དང་མིའི་སྤྱོད་ངན་
སྒེར་སེམས་གཉིས་ཕན་ཚུན་བསྡུར་དེ་བྲིས་ཡོད་པས། དེས་བརྩམས་ཆོས་ལ་
ཟློས་གར་རང་བཞིན་དང་དགོད་བྲོ་བའི་རང་བཞིན་ཆེས་ཆེར་ལྡན་པར་བྱས་
ཡོད།
《གནའ་ གཞས》ནི་ བསམ་ ཚུལ་ ཐུན་ མོང་ མ་ ཡིན་ པ་ ཞིག་ ཡིན་ ཏེ།
བརྩམས་ཆོས་ཧྲིལ་བོ་དམངས་ གླུ་གཉིས་ཀྱིས་གྲུབ་པར་བྱས་ཡོད། གླུ་ཚིག་
དང་པོ“རྟ་རྒྱུག་ན་འཇིག་རྟེན་འདི་ནས་རྒྱུག ། ཚེ་ཕྱི་མའི་ཡུལ་ན་རྟ་རྒྱུག་
མེད། །ས་ལག་མཐིལ་ཙམ་ཞིག་མེད་ས་ནས། ། རྟ་རྒྱུག་སྟེ་འགྲོ་ས་གང་ན་ཡོད།
།གླུ་ལེན་ན་འཇིག་རྟེན་འདི་ནས་ལེན། །ཚེ་ཕྱི་མའི་ཡུལ་ན་གླུ་ལེན་མེད། །མི་
མཐེ་བོང་ཙམ་ཞིག་མེད་ས་ནས། ། གླུ་བླངས་ཏེ་འགྲོ་ས་གང་ན་ཡོད། །”འདི་
ནི་ཨ་ཁུ་ཉི་མས་གཞོན་ནུའི་སྐབས་སུ་བླངས་པའི་གླུ་ཞིག་ཡིན་ལ། གླུ་སྒྲ་དེ་
505



ནགས་ཀློང་ཁུ་བྱུག་འདུ་གནས།
དང་མཉམ་དུ་ཁོ་རང་ས་ཕྱོགས་ཀུན་ཏུ་འཁྱམས་ཤིང་འཇིག་རྟེན་འདིར་འཚོ་བ་
རོལ་ན་འཚོ་བ་ལ་སྤྲོ་སྣང་ལྡན་པ་དང་།
མི་ཚེ་ལ་དོན་སྙིང་ལྡན་པའི་ཕུགས་
འདུན་ཆེན་པོ་དེ་མངོན་འགྱུར་བྱས། གླུ་ཚིག་གཉིས་པ“ང་སྔོན་ཆད་བྱིས་པ་
ཡིན་དུས་སུ། །གླུ་སྙན་མོ་ངག་གི་དབྱངས་ལ་བཀུག །སྡུག་སྣང་བ་ཏིལ་འབྲུ་
ཙམ་ཡང་མེད། ། ང་འདྲ་འདྲའི་སྐྱིད་ཅིག་མེད་ཀི་བསམ། ། མི་རྒས་ནས་ལོ་
ཚད་ལོན་དུས་སུ། ། ཚེ་ཕྱི་མ་ཐོལ་གྱིས་དྲན་ཏེ་བྱུང་། ། མི་ཚེ་ལ་སྙིང་བོ་མི་
འདུག་བསམ། ། དེ་བསམ་ནས་འགྱོད་ཀྱང་འཕྱི་ནས་འདུག ”ཚེ་སྨད་དུ་
སོན་པའི་ཨ་ཁུ་ཉི་མས་གླུ་ཚིག་གི་ནང་དོན་བསྒྱུར་ཅིང་། ཁོས་སྔར་ལས་ལྷག་
པར་མི་ཚེ་ནི་མི་རྟག་པ་ཞིག་ཡིན་སྣང་སྐྱེས་པ་དང་། སྐྱེ་བ་ཕྱི་མ་ཡོད་པའི་ཡིད་
ཆེས་བརྟན་པོ་བཟུང་སྟེ་རང་ཉིད་ཤི་ལ་ཉེ་བའི་དུས་འདིར་ད་གཟོད་གནས་
ལུགས་འདི་རྟོགས་པར་འགྱོད་གདུང་ཚད་མེད་སྐྱེས། གླུ་ཚིག་གཉིས་དང་
རྦད་དེ་མཐུན་ཐབས་བྲལ་བའི་མི་ཚེའི་ལྟ་བ་འདི་གཉིས་ཀྱིས་ཨ་ཁུ་ཉི་མའི་མི་ཚེ་
ཧྲིལ་བོ་གྲུབ་ཅིང་མི་རིགས་ཤིག་གི་ལས་དབང་ཐག་གཅོད་བྱས། རྩོམ་པ་པོས་
གཟབ་ནན་ཆེ་བའི་རྩོམ་སྟངས་དེ་ལྟ་བུ་སྤྱད་དེ་མི་རྣམས་ལ་བསམ་གཞིགས་ཞིབ་
མོ་བྱེད་དུ་བཅུག་
སྟག་འབུམ་རྒྱལ་གྱི《ལྷིང་འཇགས་ཀྱི་རྩྭ་ཐང》ཞེས་པ་འདི་ནི་མཚོ་སྔོན་
ཞིང་ཆེན་དུ་ཐད་ཀར་བོད་ཡིག་གིས་བརྩམས་པའི་སྒྲུང་རིང་ཐོག་མ་ཡིན་པས།
སྒྲུང་གཏམ་ཁྲོད་བརྗོད་པའི་གཏམ་རྒྱུད་དེ་ནི་ལོ་རབས་བདུན་ཅུ་བ་དང་བརྒྱད་
ཅུ་བའི་སྐབས་བོད་རིགས་འབྲོག་ཁུལ་དུ་བྱུང་བ་ཞིག་རེད། སྒྲུང་གཏམ་ཁྲོད་
ཀྱི་མི་སྣ་གཙོ་བོ་དབང་ལྡན་རྡོ་རྗེ་ཟེར་བའི་ན་གཞོན་དེར་གཡོན་ཕྱོགས་པས་
གནོད་འཚེ་ཐེབས་པས། ཁོས་རང་ཡུལ་རྒྱབ་ཏུ་བསྐྱུར་ནས་ཡུལ་གཞན་
འགྲིམ་དགོས་བྱུང་། ས་མཐའི་ཡུལ་གྲུ་ཀུན་ཏུ་ཁོས་མ་རྩ་ཉུང་བའི་ཁེ་ཚོང་རེ་
བརྒྱབ་པ་ནས་འགོ་བརྩམས་ཏེ་དཀའ་སྤྱད་འབད་བརྩོན་བྱས་མཐར་རིམ་གྱིས་
506



སྟག་འབུམ་རྒྱལ།
མ་དངུལ་ཅུང་ཙམ་བསགས། ཚང་འཛོམས་གྲོས་ཚོགས་ཐེངས་གསུམ་པའི་
རྗེས་སུ་འབྲོག་ཁུལ་གྱི་རྣམ་པར་འགྱུར་ལྡོག་ཆེན་པོ་བྱུང་བས། ཁོའི་ཁེར་རྐྱང་
གི་རྣམ་པའི་འཚོ་བ་མཇུག་སྒྲིལ་ནས་སླར་ཡང་རང་ཡུལ་དུ་ལོག་སྟེ། ཕ་ཡུལ་
མི་དམངས་ཀྱི་ཆེད་དུ་ལས་དོན་བསྒྲུབས་པ་དང་མི་རབས་དུ་མར་བཀག་རྒྱས་
བཅིངས་པའི་རྩྭ་ཐང་ལ་ཚོང་ཟོག་དཔལ་འབྱོར་གྱི་དཔྱིད་རླུང་ལྡང་དུ་འཇུག་
རྒྱུའི་སེམས་ཐག་བཅད། ཁོ་རང་ཕ་ཡུལ་དུ་ལོག་རྗེས་ཁོས་རང་གི་མ་དངུལ་
གྱིས་ཚོང་ཁང་དང་སློབ་གྲྭ་སོགས་བཙུགས་ཏེ་རླབས་ཆེན་གྱི་བྱ་བ་བསྒྲུབས་པ་མ་
ཟད། སྡེ་བའི་འགོ་ཁྲིད་རྣམས་ཁྲིད་དེ་རྒྱལ་ཁབ་གཞན་པའི་ཕྱུགས་ལས་ས་
ཁུལ་ལ་ལྟ་སྐོར་བྱེད་དུ་སོང་སྟེ་བསམ་བློའམ་མཉམ་མྱོང་བརྗེ་རེས་བྱེད་དུ་བཅུག
སྐབས་དེར་དབང་ལྡན་རྡོ་རྗེ་དང་ཁོའི་ཆུང་དུས་ཀྱི་རྩེད་གྲོགས། ད་ལྟ་
སློབ་ཆུང་གི་དགེ་རྒན་བྱས་ཡོད་པའི་སྒྲོལ་མ་དཀར་མོ་གཉིས་ཀྱི་བར་ལ་བརྩེ་
དུང་ཟབ་མོ་ཆགས། འོན་ཀྱང་ཁོ་གཉིས་ཀྱི་རྣམ་དག་གི་བརྩེ་དུང་དེར་སྲོལ་
རྒྱུན་ནུས་ཤུགས་དང་ས་དེའི་དབང་ཆེ་བའི་མི་སྐོར་ཞིག་གིས་མགོ་གནོན་དང་
བཀག་རྒྱ་བཟོས། ཡིན་ནའང་ན་གཞོན་དེ་གཉིས་ཀྱིས་བཙན་ཕྱུག་སུས་ཀྱང་
བསླུ་མི་ཐུབ་ལ་འཇིགས་ཟིལ་བསྟན་ཡང་མགོ་མི་སྒུར་བའི་སྤོབས་པ་ཞིག་་་་
བཅངས་ཏེ་སྐྱུག་བྲོ་བའི་རྣམ་པ་དེར་མདུང་རྩེ་ཁ་སྤྲོད་ཀྱིས་འཐབ་འཛིང་བྱས།
བརྩམས་ཆོས་འདིས་ལོ་རབས་བདུན་ཅུ་བ་གཏམ་རྒྱུད་ཀྱི་རྒྱབ་ལྗོངས་སུ་
བདམས་ཏེ། ལོ་བཅུའི་རྙོག་དྲས་འབྲོག་ཁུལ་གྱི་རྒྱ་ཆེ་བའི་མང་ཚོགས་དེའི་
འཚོ་བའི་ལས་དབང་དང་བསམ་བློའི་སྣང་ཚུལ། སེམས་ཁོང་གི་འཇིག་རྟེན་
ལ་བཞག་པའི་གཏིང་ཟབ་པའི་རྨ་ཁ་སོགས་ཅི་ནུས་ཀྱིས་མཚོན་ཐབས་བྱས་ཡོད།
གཏམ་ རྒྱུད་ ཀྱི་བྱུང་ རིམ་ རིམ་ གྱིས་ འཕེལ་ རྒྱས་ སུ་ བྱུང་ བ་ དང་ བསྟུན་ནས།
རྩོམ་པ་པོས་ཚང་འཛོམས་གྲོས་ཚོགས་ཐེངས་གསུམ་པའི་རྗེས་ཀྱི་འབྲོག་ཁུལ་གྱི་
རྣམ་པ་དེ་བརྗོད་བྱའི་གཙོ་བོར་བཟུང་བ་དང༌། རྙོག་འཛིང་ཆེ་བའི་འབྲོག་
5O7



ནགས་ཀློང་ཁུ་བྱུག་འདུ་གནས།
ཁུལ་གྱི་སྤྱི་ཚོགས་དེ་རྒྱབ་ལྗོངས་བྱས་ནས་བཅོས་བསྒྱུར་སྒོ་འབྱེད་བྱས་པའི་ཚུན་
གྱི་འབྲོག་ཁུལ་ཕུན་སུམ་ཚོགས་པའི་རྣམ་པ་ཞིབ་བརྗོད་བྱས་ཏེ། འབྲོག་ཁུལ་
གྱི་ཆབ་སྲིད་དང་དཔལ་འབྱོར། རིག་གནས། སློབ་གསོ་སོགས་ཀྱི་ཐད་
དགའ་འོས་པའི་འགྱུར་ལྡོག་ཆེན་པོ་བྱུང་བ་དང་། དེ་དང་མཉམ་དུ་བྱུང་བའི་
རྙོག་འཛིང་ ཆེ་ བའི་ སྤྱི་ ཚོགས་ ཀྱི་འགལ་ བ་ སྣ་ ཚོགས་ མཚོན་ པར་ བྱས་ ཡོད།
དུས་རབས་དང་ཁོར་ཡུག་མི་འདྲ་བའི་ཁྲོད་ཀྱི་དཔེ་མཚོན་མི་སྣ་གསར་བཞེངས་
བྱས་པ་མ་ཟད། མི་སྣའི་རང་གཤིས་དང་ལས་དབང་ཞིབ་ཏུ་བྲིས་པ་བརྒྱུད་
ནས་དུས་རབས་ཀྱི་འགྱུར་ལྡོག་དང་ལྷིང་འཇགས་མིན་པའི་སྤྱི་ཚོགས་ཀྱི་འཚོ་བ་
མཚོན་པ་དང་། དངོས་ཡོད་འཚོ་བའི་ཁྲོད་དུ་གཉེན་སྒྲིག་རང་དབང་ལ་་
བཀག་རྒྱ་སྣ་ཚོགས་བཟོ་བ་གསལ་རྗེན་དུ་བཏོན་ཏེ། གཏམ་རྒྱུད་ནང་གི་མི་སྣ་
གཙོ་བོ་གཞོན་ནུ་ཕོ་མོ་དེ་གཉིས་ཀྱིས་སྲོལ་རྒྱུན་དང་མིས་བཟོས་ཀྱི་འགལ་རྐྱེན་
སྣ་ཚོགས་གཏོར་ནས་བརྩེ་དུང་ལ་ལྷག་བསམ་རྣམ་དག་འཛིན་པའི་བླ་ན་མེད་
པའི་སེམས་ཤུགས་དེ་མཚོན་པར་བྱས་ཡོད། སྒྲུང་གཏམ་ཁྲོད་ཀྱི་མི་སྣ་གཙོ་བོ་
དབང་ལྡན་རྡོ་རྗེའི་སྐྱིད་ལ་སྡུག་པའི་ལས་དབང་དེས་ཐོག་མཐའ་བར་གསུམ་དུ་
ཀློག་པ་པོའི་ཡིད་སེམས་བཀུག་ཅིང་། རྙོག་འཛིང་ཆེ་བའི་འགལ་བ་དེས་
གཏམ་རྒྱུད་ཀྱི་བརྗོད་བྱ་གསོན་ཉམས་ལྡན་པའི་སྒོ་ནས་བསྟན་ཡོད།
སྒྲུང་གཏམ་གྱི་སྒྱུ་རྩལ་རྩོམ་སྟངས་ཞིབ་ཅིང་བརྩེ་དུང་ལྡན་ལ་ལྷག་པར་དུ་
རྙོག་འཛིང་གི་མི་སྣའི་སེམས་ཁོང་གི་འཇིག་རྟེན་ལ་དབྱེ་ཞིབ་དང་བརྩེ་དུང་གི་
རྦ་རླབས་ཞིབ་འབྲི་བྱས་པ་དེས་ཀློག་པ་པོའི་ཡིད་སེམས་ཅིག་ཅར་དུ་འདྲེན་པར་
བྱེད། འབྲོག་ཁུལ་གྱི་རང་བྱུང་ཁོར་ཡུག་དང་སྤྱི་ཚོགས་ཁོར་ཡུག མི་སྣའི་
བརྩེ་དུང་སོགས་ཆུ་དང་འོ་མ་འདྲེས་པ་བཞིན་ཕན་ཚུན་སྤྲེལ་ཟླ་བྱས་ཏེ་ཞིབ་
འབྲི་བྱས་ཡོད་པས། དེས་བརྩམས་ཆོས་ལ་མི་རིགས་ཁྱད་ཆོས་དང༌་དུས་་་
རབས་ཀྱི་ངང་ཚུལ་གྱིས་ཕྱུག་པར་བྱས་ཡོད།
508



ནགས་ཀློང་ཁུ་བྱུག་འདུ་གནས།
གངས་ཞུན།
ངོ་སྤྲོད་མདོར་བསྡུས།
གངས་ཞུན་ལགས་ནི། 1969ལོར་མདོ་སྨད་གཅན་ཚ་ཚོ་དྲུག་ཡུལ་དུ་
སྐྱེས་ཤིང༌། སྔ་གཞུག་ཏུ་གཅན་ཚ་མི་རིགས་སློབ་འབྲིང་དང་མཚོ་སྔོན་མི་
རིགས་དགེ་འོས་ཆེད་སྦྱོང་སློབ་གྲྭ། ནུབ་བྱང་མི་རིགས་སློབ་གྲྭ་ཆེན་མོ་སོགས་
འགྲིམས། 1989ལོར་མགོ་ལོག་ཏུ་སོང་ནས་ཁུལ་བོད་ཡིག་སློབ་འབྲིང་དུ་
སློབ་གསོའི་ལས་ཀ་ལོ་མང་གཉེར། 1988ལོ་ནས་བཟུང《སྦྲང་ཆར》དང《 ལྷོ་
ཁའི་རྩོམ་རིག་སྒྱུ་རྩལ》《 མཚོ་སྔོན་བོད་ཡིག་གསར་འགྱུར》སོགས་དུས་དེབ་
དང་ཚགས་པར་སྟེང་སྙན་རྩོམ་གཙོ་བྱས་པའི་བརྩམས་ཆོས་མང་དུ་སྤེལ་ནས་
གྲུབ་འབྲས་ཅུང་བཟང་བ་བླངས་པས་ཀློག་མཁན་གྱི་གདེང་འཇོག་མཐོ། དེ་
བཞིན་དུ་ཁོང་གི་བརྩམས་ཆོས་རེ་ ཤས་དབྱིན་ཡིག་དང་ཧྥ་རན་སིའི་ཡི་གེར་
བསྒྱུར་བའང་ཡོད་དོ། །
510	-



གངས་ཞུན།
སྙན་ངག་སྐད་ཆའི་སྐོར་གྱི་མྱོང་བ་འགའ།
གངས་ཞུན།
རྩོམ་རིག་ནི་སྐད་ཆའི་རིགས་ཤིག་ཡིན་ཞིང་འཚོ་བ་ལས་འདས་པའི་སྐད་
ཆ་ཞིག་མེད་པར་འདོད། སྐད་ཆ་ནི་མིས་གོ་ཐུབ་པ་ཞིག་དང་གོ་ཐུབ་པས་ད་
གཟོད་སྐད་ཆར་གྲུབ་པར་འདོད། མི་བརྒྱ་ཡིས་གོ་ཐུབ་པའི་སྐད་ཆ་དེ་མི་བརྒྱ་
ཡི་སྐད་ཆ་དང་མི་བཅུ་ཡིས་གོ་ཐུབ་པའི་སྐད་ཆ་དེ་མི་བཅུ་ཡི་སྐད་ཆ་ཡིན་ལ།
རང་ཉིད་ཁོ་ནས་མ་གཏོགས་མི་གོ་བའི་སྐད་ཆ་དེ་སྐད་ཆ་མིན། སྙན་ངག་
ལའང་རིགས་འགྲེའོ། ། ཡུལ་དུས(#* )ལས་འདས་པའི་སྐད་ཆ་མེད་པས་
ཡུལ་དུས་ལས་འདས་པའི་སྙན་ངག་ཀྱང་མེད། འཚོ་བ་ནི་ད་ལྟ་ཁོ་ན་ཡིན་
པས་སྙན་ངག་གི་བརྗོད་བྱའང་ད་ལྟ་ཉིད་དོ། ། ཚིག་ནི་སྐད་ཆ་དང་སྐད་ཆ་ནི་
གོ་ཐུབ་པའི་མཚན་ཉིད་ཅན་ཞིག་ཡིན་པས་སྙན་ངག་གི་རྗོད་བྱེད་ཀྱི་ཚིག་ལ་
བརྗོད་ཚུལ་དམ་ལྷོད་ཙམ་ལས་གོ་དཀའ་སླའི་ཁྱད་པར་བཤད་རྒྱུ་མེད། སྙན་
ངག་གི་སྐད་ཆ་ནི་འཇིག་རྟེན་གི་ཆེས་སྣུམ་པའི་སྐད་ཆ་དང་། སྙན་ངག་པའི་
འཚོ་བ་ནི་མི་ཡུལ་གྱི་ཆེས་མཚར་སྡུག་གི་འཚོ་སྟངས་ཤིག་ལགས།
511



ནགས་ཀློང་ཁུ་བྱུག་འདུ་གནས།
གངས་ཞུན་དང་ཁོའི་སྙན་ངག
བློ་བཟང་ཆོས་དར།
ནར་སོན་པའི་སྐོར།
1997ལོའི་ཟླ10པར་སྐུ་ཞབས་གངས་ཞུན་རླངས་འཁོར་ཆུང་ངུ་ཞིག་ལ་
བསྡད་ནས་བླ་མ་རིན་པོ་ཆེར་མཇལ་དུ་ཕེབས་བྱུང་བས། ང་ཚོ་གྲྭ་བཙུན་སྐོར་
ཞིག་གིས་སྣེ་ལེན་བྱས། རྗེས་སུ་སྐུ་ཞབས་གངས་ཞུན་ཕུ་བོ་ཡེ་ཤེས་བཟང་པོས་
རང་ཤག་ཏུ་བསུས་ནས་རྩོམ་རིག་དང་མཚན་ཉིད་སྐོར་ཁ་བརྡ་བྱས། དེའི་
ཞོར་ལ་ཁོ་རང་ཆུང་དུས་སློབ་གྲྭར་འགྲིམ་ཚུལ་དང་། འཚོ་བའི་དཀའ་སྡུག་ཇི་
ལྟར་མྱང་བ་སོགས་གླེང་བཞིན་ཞེ་ལྷོད་མའི་ངང་ང་ཚོ་མཉམ་དུ་ཉིན་གསུམ་རིང་
བསྡད་པ་ཡིན།
1976ལོར་རང་སྡེའི་སློབ་ཆུང་དུ་ཞུགས་ཏེ་དབྱངས་གསལ་སོ་བཞིས་ངག་
གི་སྒོ་མོ་ཕྱེ་མགོ་བརྩམས། 1981ལོར་རང་ཤང་གི་ཆ་ཚང་སློབ་གྲྭར་ཞུགས་ཏེ་
སློབ་ཆུང་ལོ་རིམ་ལྔ་བ་བཏོན། 1982ལོའི་ཟླ9 བར་རྫོང་མི་རིགས་སློབ་་
འབྲིང་དུ་རྒྱུགས་འཕྲོད་པས། དེ་རུ་སུམ་རྟགས་དག་གསུམ་ལ་ཐོག་མའི་སྦྱང་
བ་བྱས་པ་དང་མཉམ་དུ《ཆུ་ངོགས་གཏམ་རྒྱུད 》དང《གེ་སར་སྒྲུང》《སྒེའུ་སྟེང་
ཆབ་ ཤོག》སོགས་ ལའང་ རང་ སྦྱོང་ བྱས་ པས་ འབྲས་ བུ་ དགའ་ ཙམ་ ཐོབ།
ཚིགས་བཅད་ལྷུག་གི་རྩོམ་ཡིག་ཀྱང་སྦྱོང་འགོ་ཚུགས། 1985 ལོར་དམའ་
འབྲིང་མཐར་ཕྱིན་སྐབས་སློབ་གྲྭ་ཆེན་མོར་རྒྱུགས་སྤྲད་པས་སྟབས་ལེགས་ཀྱིས་
512



གངས་ཞུན།
ས་
མཚོ་སྔོན་མི་རིགས་དགེ་འོས་ཆེད་སྦྱོང་སློབ་གྲྭར་འགྲོ་ཐུབ་པ་བྱུང་བས་དགའ་བ་
དཔག་མེད་ཐོབ། སློབ་གྲྭ་འདི་ནི་པཎ་ཆེན་རིན་པོ་ཆེ་ཚང་གི་བཀའ་དྲིན་གྱིས
གསར་དུ་བཙུགས་པ་ཞིག་ཡིན་ལ་གསར་དུ་ཚུགས་མ་ཐག་ཡིན་པས་གནས་
སྐབས་དེའི་སློབ་ ཁང་དང་ཉལ་ཁང་འཚོ་བའི་ཆ་རྐྱེན་ཤིན་ཏུ་ཞན་པར་སྣང་
ཡང་། རྒན་བཤད་སྒྲུབ་ཚང་དང་རྒན་དམ་ཆོས་རྒྱ་མཚོ་སོགས་དགེ་རྒན་དམ་
པ་མང་པོ་བཞུགས་པས་སློབ་སྦྱོང་གི་ཕྱོགས་ལ་ཡར་བསྐྱེད་དང་ཕན་ཐོགས་ཆེན་
པོ་བྱུང༌། སྐབས་འདིར་ད་དུང་ཕྱི་གླིང་གི་ཤིག་སེ་ཕེར(» +EE TE )དང་ཕུ་
ཤེ་ཀེན( ཙྪཱ ཉྙོ ཙྩ ) ཀི་ཏི(གྷཊ སྒྱུ) ཁབ་ཁ(++)ལུའུ་ཞུན( ཀྵ iE) ཨད་
ཆིན(རྩཎྜ )པེ་ཏོ (HEig )སོགས་ཀྱི་བརྩམས་ཆོས་དང་བོད་ཀྱི་དགོན་གྲྭ་དག་ཏུ་
འགྲིམས་ནས་རྣམ་འགྲེལ་དང་ཕར་ཕྱིན་སྐོར་གྱི་རྩ་འགྲེལ་སྦྲགས་ནས་ཚིག་དོན་
གྱི་ཆ་ལ་ཐོས་བརྩོན་མི་དམན་པ་བྱས།
1987ལོའི་ཟླ་བདུན་པར་པཎ་ཆེན་ཐམས་ཅད་མཁྱེན་པས་ངའི་སློབ་མ་
ངོ་མ་ཞིག་ཡིན་ན་བོད་ཁུལ་ཆེས་དཀའ་ངལ་ཆེ་བའི་ས་ཆར་བྱ་བ་བསྒྲུབ་ཏུ་སོང་
ཞེས་གསུངས་པ་ལ་བརྟེན་ནས། དཔའ་ཁས་ལེན་གྱིས་མགོ་ལོག་ཁུལ་དུ་སོང་
སྟེད་ལྟའི་བར་མགོ་ལོག་ཁུལ་བོད་ཡིག་སློབ་འབྲིང་དུ་བོད་ཕྲུག་དག་གསོ་སྐྱོང་
བྱེད་པའི་ལས་ལ་འབད་ཀྱིན་ཡོད། འདིའི་སྐབས་སུ་ཕྱི་གླིང་གི་ཨེད་ལེ་ཐི(+
པོ་ཇི་ལེར(# {ཆ་ # > ）
ཕ་སི ( h#F )ནེ་ཁྲེ (E#)
(#f ) རྒྱ་
ནག་གི་ཧེ་ཙེ(ཀློ 7) སོགས་ཀྱི་བརྩམས་ཆོས་ གྲགས་ ཅན་གང་མང་ལ་
མང་ལ་དཔེ་་
གཟིགས་གནང་། 1998ལོའི་ཟླ9བར་ནུབ་བྱང་མི་རིགས་སློབ་གླིང་གི་བོད་
རིག་པའི་ཞིབ་འཇུག་འཛིན་གྲྭར་ཟབ་སྦྱོང་གི་ གོ་སྐབས་ཐོབ། དེ་རུ་སློབ་་
དཔོན་དོར་ཞི་ཚང་གི་མདུན་ནས་བོད་ཀྱི་བརྡ་སྤྲོད་དང་སྙན་ངག གྲུབ་
མཐའ་སོགས་ལ་བསྐྱར་སྦྱོང་བྱས་པ་དང་། ལྷག་པར་དུ《 མིའི་རིགས་རིག་པ》
དང《ཚེ་སྲོག་རིག་པ》《རྣམ་ཤེས་རིག་པ》སོགས་དེང་རབས་སྔོན་ཐོན་གྱི་རིག་
pg#*)
ཅོང་གུ
︽
513



ནགས་ཀློང་ཁུ་བྱུག་འདུ་གནས།
རྒྱ
སྔར་ལས་རྩོམ་
གནས་ཁག་ལ་ཆ་རྒྱུས་གསལ་བོར་བྱུང་བར་བློ་རྒྱས་སྔར་ལས་ཆེ་རུ་སོང་།
རྩོམ་རིག་གསར་རྩོམ་གྱི་ལམ་ལ་ཞུགས་པ།
དམའ་འབྲིང་སྐབས་ནས་བཟུང་ཁོས་རྩོམ་རིག་གསར་རྩོམ་གྱི་སྐོར་ལ་
སློབ་སྦྱོང་གི་འགོ་ཚུགས་པ་དང༌། དེ་དུས་སྒེའུ་ཅིང་ཆབ་ཤོག་ལ་ལད་མོ་བྱས་
ཏེ་ཚིག་སྦྱོར་དམ་དུམ་དག་སློབ་གྲྭའི་སྒོ་སམ་སྟེང་བཀོད་མྱོང་། ཕྱིས་སུ་སློབ་
ཆེན་སྐབས་སུ་ལས་བྱའི་རྩོམ་ཡིག་ཅིག་གི་མཇུག་ཏུ་རྒན་རིན་པོ་ཆེ་བཤད་སྒྲུབ་
མཆོག་ནས“ཀུན་གཞི་དབྱིག་འཛིན་མ་རིག་མུན་ལས་སངས། ། བློ་དང་དད་
བ་མེ་ཏོག་འགྲན་བཞིན་རྒྱས།
། རྒྱ་ཆེན་གཞུང་ལ་སྦྱང་བའི་སྙིང་སྟོབས་་་
སོགས། ། མཚོ་སྐྱེས་དཀར་བོའི་དཔལ་དང་མཚུངས་པར་མཛོད། ”ཞེས་་
བྲིས་ པས་
རིག་ པ གསར་རྩོམ་ གྱི་འདུན་པ་ འགོག་མེད་སྐྱེས་ཏེ།
སྲོལ་རྒྱུན་སྙན་ངག་དང་རང་མོས་སྙན་ངག ཚིག་ལྷུག་སྤེལ་མ་མང་པོ་བྲིས་
ནས་སློབ་གྲྭའི《ལང་ཚོའི》དེབ་ཆུང་དུ་བཀོད། མདོ་དབུས་ཁམས་གསུམ་གྱི་
དུས་དེབ་དང་ཁོའི《ཁ་བྱང་མེད་པའི་རྩོམ》1988 ལོའི་སྦྲང་ཆར་དེབ་གསུམ་
པའི་སྟེང་བཀོད་པ་དེ་ནི་རྒྱལ་ཁབ་དུས་དེབ་སྟེང་བཀོད་པའི་བརྩམས་ཆོས་ཐོག་
མ་ཡིན་པས་བརྗོད་མེད་ཀྱི་དགའ་བས་ཁེངས་ཤིང་། རྩོམ་རིག་ལས་ལ་འབད་
འབུངས་བྱས་ཏེ《ལྷོ་ཁའི་རྩོམ་རིག་སྒྱུ་རྩལ》སྟེང《འདུ་བྲལ》དང《 སྦྲང་ཆར》
སྟེང་དུ《གངས་རི་ལྷ་སྒྲུང་དུ་ཐིམ་པའི་ཁྱེའུ་ཆུང་དཀར་མོ》《གཤོག་ཐོགས་ཀྱི་
ཚོགས》《བརྩེ་དུངས་ཀྱི་གཏམ་རྒྱུད 》《འཁོར་བའི་སྡུག་བསྔལ》《ང་དང་མེས་
པོའི་སེམས་བསྐྱེད》《དོན་དམ་གྱི་སྙན་ངག》《འཁོར་བའི་སྙིང་བོ》སོགས་
རབ་ཡངས་ཁ་བ་རི་བོའི་ཀློག་མཁན་མང་པོའི་མིག་གི་དགའ་སྟོན་དུ་གྱུར་པ་མ་
ཟད《མཚོ་སྔོན་མང་ཚོགས་སྒྱུ་རྩལ》སྟེང་དུ《རྔ་མོང་དང་ཁོ་མོའི་རྡེའུ》《འགྲན་
བསྡུར》《གནས་ཚང་བཙལ་བའི་གོ་རིམ》《རླུང་དམར》《 ལྷ》《རྡོ་རྗེ་གདན་
འཕྲུལ་སྣང་གི་སེམས་བསྐྱེད་བན་བུན》《མ་བཅོས་དང་བོའི་འགྱུར་ཁུགས》
འ
514



གངས་ཞུན།
《
བཅས་ སྤེལ་ བ་ དང་། གངས་ རྒྱན་ མེ་ ཏོག་ རྩོམ་ སྒྲིག་ ཁང་ ནས《 སེམས》
《སེམས་ཀྱི་འགྱུར་ཁུགས》《 སྤྲུལ་པའི་ལྷ་མོ》《རྡོ་རྗེ་མདུད་པ》《བར་དོ་ངོ་
སྤྲོད་ཀྱི་གླུ》《མཆེད་ལྕམ་ཚོར་སྤྲིངས་པའི་འ འཕྲིན་ཡིག་ཁག་གསུམ》བཅས་དང་
བོད་ཀྱི་རྩོམ་རིག་སྒྱུ་རྩལ་རྩོམ་སྒྲིག་ཁང་གིས《ཀ་མེད་གསུམ་གྱི་གླུ》དང《ཆུང་
མར་ཕུལ་བ》《དབྱངས་ཅན་མ》《དུས་རབས་ཀྱི་ལྷ་སྒྲུང》སོགས་སྤེལ་ཏེ་གྲུབ་
འབྲས་བླངས་པས་རྩོམ་སྒྲིག་པ་དང་སྨྱུག་ཐོགས་པ། ཀློག་མཁན་མང་པོས་
གངས་ཞུན་ནི་དེང་རབས་རྩོམ་རིག་གསར་བའི་སྣ་ཁྲིད་མཁན་དུ་བརྩི་མཁན་ནི་
དགུང་སྔོན་ནམ་མཁའི་དབྱིངས་ཀྱི་རྒྱུ་སྐར་གྱི་གྲངས་ལས་བརྒལ་བ་བྱུང༌།
གངས་ཞུན་ལགས་ཀྱིས་བོད་ཀྱི་རྩོམ་རིག་གསར་རྙིང་གཉིས་ཀར་དཔྱད་
པ་བཏང་ནས་དཔྱད་རྩོམ་གྱི་སྐོར་ལ་ཡང༌། སྦྲང་ཆར་སྟེང《གོ་དཀའ་བ་སྙན་
ངག་གི་ཡོན་ཏན་ཡིན་ནམ》དང《 སྙན་ངག་གི་མ་འོངས་པ》《མང་ཚོགས་སྒྱུ་
རྩལ》སྟེང《ཚུལ་ཁྲིམས་རྒྱ་མཚོའི་ལས་དབང》《སྙན་ངག་གི་ངེས་ཤེས་ཆེན་པོ་
གཉིས》《བོད་ལྗོངས་ཞིབ་འཇུག》སྟེང《 བོད་ཀྱི་རྩོམ་རིག་ལས་ལྟ་བ་གཙོ་བོར་
བརྗོད་པའི་སྙན་ངག་གླེང་བ》 《 གངས་རྒྱན་མེ་ཏོག》སྟེང《གངས་ལྗོངས་རྣམ་
ཤེས་ཀྱི་འཇིག་རྟེན་བཀླགས་པ》《གནམ་འོག་འདི་ན་སྙན་ངག་ལ་རང་དབང་
དུ་ཁ་ལོ་སྒྱུར་ཐུབ་མཁན་མེད》《 སྙིང་སྟོབས་ཤིག་གི་སྔོན་འགྲོ》སོགས་དང།
《མཚོ་སྔོན་བོད་ཡིག་གསར་འགྱུར》ངོས་སུ《 གཅན་མེ་སྟག་གི་སྙན་ངག》《རང་
སྒྲ་ གླེང་བ》དང་
བ》དང་མཚོ་སྔོན་ཁྲིམས་ལུགས་ཚགས་པར་སྟེང《 སྙན་ངག་སྐོར་གྱི་
གཏམ་ཐར་ཐོར》བཅས་བཀོད་དེ་སྙན་ངག་པ་གངས་ཞུན་གྱི་སྙན་ངག་གིས་
དེང་རབས་བོད་ཀྱི་གཞོན་སྐྱེས་མང་བོར་གནམ་ས་བླ་འོག་བསྒྱུར་བའི་རྩོམ་རིག་
གི་འཕོ་འགྱུར་གསར་བ་ཞིག་སྐྲུན་པ་མ་ཟད། ཕྱི་གླིང་གི་རྩོམ་རིག་ཞིབ་འཇུག་
མཁན་མང་པོས་ཁོའི་སྙན་ངག《 མ་བཅོས་དང་བོའི་འགྱུར་ཁུགས》《འདུ་བྲལ》
《ཀ་མེད་གསུམ་གྱི་གླུ》《ང་དང་མེས་པོའི་སེམས་བསྐྱེད》《འཁོར་བའི་སྙིང་
515



ནགས་ཀློང་ཁུ་བྱུག་འདུ་གནས།
བོ》སོགས་བརྩམས་ཆོས་དུ་མ་ཞིག་དབྱིན་ཡིག་དང་ཧྥ་རན་སིའི་ཡི་གེ་སོགས་སུ་
བསྒྱུར་ནས་སྤེལ་ཟིན་ཏོ། །
ཀློག་པ་པོར་བཞག་པའི་བག་ཆགས།
ཀློག་པ་པོ་སུ་ཡིན་ཡང་། ཐོག་མར་རང་ལ་བག་
ཆགས་ཡོད་པའི་སྙན་
ངག་པའི་མིང་དང་སྙན་ངག་ལ་བལྟ་བ་ནི་ཀློག་མཁན་ཚོའི་གོམས་སྲོལ་དུ་གྱུར་
ཡོད་ལ་རང་ཉིད་ཀྱི་དུས་ཚིགས་རེར་བཏོན་པའི་དུས་དེབ་སྣ་མང་ལ་རེ་སྒུག་
བྱེད་པ་ནི་ཀློག་མཁན་གྱི་ཆོས་ཉིད་ཅིག་ཡིན། ང་ཚོ་དངོས་སུ་ཀློག་མཁན་མང་
པོའི་གྲལ་དུ་སོང་སྟེ་ཁྱེད་ཅག་རྩོམ་པ་པོ་སུའི་རྩོམ་ཡིག་ལ་བལྟ་རྒྱུར་དགའ་ཞེས་
དྲིས་ཚེ། གངས་ཞུན་གྱི་སྙན་ངག་ལ་ཀློག་པ་པོ་མང་པོ་ཆ་རྒྱུས་ཡོད་ལ་ཁོའི་
སྙན་ངག་ཀློག་པ་པོའི་བློ་རུ་བཟུང་ཡོད་པ་ཡང་མང་པོ་འདུག མཚོ་ལྷོ་ས་ཁུལ་
གྱི་སློབ་གྲྭ་ཁག་གི་སློབ་མ་དང་ཀན་སུའུ། སི་ཁྲོན་གང་གི་ཡིན་ཡང་ན་གཞོན་
སློབ་མ་ཚོས་གངས་ཞུན་གྱི་སྙན་ངག་གྱེར་འདོན་བྱེད་པ་དེ་དུས་རབས་གསར་
བའི་ནང་གོམས་སྲོལ་དུ་གྱུར་པ་ནས་དགོན་པའི་ནང་དུ་ཡང་རིམ་གྱིས་དར་ཁྱབ་
ཧ་ཅང་ཆེ།
གངས་ཞུན་གྱི་སྙན་ངག་ལ་ཆ་རྒྱུས་ཡོད་པའི་ཀློག་མཁན་ནི་མཚོ་སྔོན་དང་
ཀན་སུའུ་གཙོས་མདོ་སྨད་ཀྱི་དགོན་སྡེ་སོ་སོ་དང་སློབ་གྲྭ་ཁག་ད་དུང་མང་།
ཚོགས་ཁྲོད་ཀྱི་ཡིག་ངོ་ཆོད་མཁན་ཞིག་ཡིན་ན་ཡང་གངས་ཞུན་གྱི་བརྩམས་ཆོས་
ལ་ཆ་ཡོད་རྒྱུས་ཡོད་དུ་སྣང་། ཁོ་ཚོས་གངས་ཞུན་གྱི་སྙན་ངག་བཀླགས་ཚེ་
བོད་རིགས་སྤུན་ཟླ་ཚོ་དང་མཉམ་བསྡད་བྱས་ཡོད་པའི་སྣང་བ་ཞིག་སྟེར་ཐུབ་
ཟེར། སེར་སྐྱ་ན་གཞོན་ཚོས་ཁོའི་སྙན་ངག་གི་ལད་ཟློས་བྱས་པའི་རྩོམ་ཡིག་
ཀྱང་མང་པོ་བྲིས་འདུག དུས་རབས་གསར་བའི་ཁྲོད་དུས་དེབ་དང་ཚགས་
པར་མང་པོ་ཞིག་རང་སྒེར་གྱིས་འགྲོ་སོང་བཏང་སྟེ་འགྲེམ་སྤེལ་བྱེད་པ་ནི་བོད་
རིགས་རྩོམ་དགའ་གསར་སྐྱེས་སྐྱ་སེར་ན་གཞོན་ཚོ་ཡིན་ལ་བོད་ཀྱི་རིག་གནས་ལ་
516



གངས་ཞུན།
ཤ་ཞེན་ཆེ་བའི་ཚོང་བ་དང་བླ་མ་དང་ལས་
ས་བྱེད་པ་དག་གིས་ཀྱང་ལག་པའི་སྤར་
མོ་མི་དབྱེ་བའི་ངེས་པ་མེད། 《གུར་ཀུམ་ཆུན་པོ》《ཆོས་བཟང་དགའ་ཚལ》
《ལྷ་གཡག》 《གསེར་གྱི་ལྷ་དར》《གླིང་ཆེན་རྫ་རིའི་གསོལ་སྟོན》《དགེ་འདུན་
ཆོས་འཕེལ་ཚགས་པར》《ངང་བ་སེར་པོའི་ཚགས་པར》《བ་ཡན་རྫ་རིའི་
འབོད་པ》《རྡོག་སྒྲ་ཚགས་པར》 《 མིག་ཚགས་པར》《ཐར་བ་སྐྱབས་ཚགས་
པར》《ལྗང་སྨྱུག་ཚགས་པར》《སྐར་མ་སྨིན་དྲུག》《སྐར་ཚོམ་ཚགས་པར》
《མཚོ་སྔོན་པོའི་གླུ་དབྱངས》《རྨ་ལུང་སྔོན་མའི་འགྱུར་ཁུགས》སོགས་དམངས་
ཁྲོད་དམ་སྒེར་གྱིས་བཏོན་པའི་དུས་དེབ་དང་ཚགས་པར་གྱི་རྩོམ་སྒྲིག་པ་རྣམ་
པས་ཀྱང་གངས་ཞུན་ནི་བོད་ཀྱི་སྙན་ངག་པའི་རྐང་འཛིན་ཡིན་པ་དང་ཁོའི་སྙན་
ངག་གིས་ཀློག་མཁན་ལ་སྤྲོ་བ་བསྐྱེད་དུ་འཇུག་ཐུབ་པས་ང་ཚོས་ཁོ་ལ་དངོས་སུ་
རྩོམ་སྐུལ་བྱས་ཡོད་ལ་ཁྱོད་ཚོས་ཀྱང་གངས་ཞུན་དང་ཐུག་ན་ང་ཚོའི་རྩོམ་སྒྲིག་
ཁང་ལ་རྩོམ་ཡིག་གི་རྒྱབ་སྐྱོར་ཞིག་གནང་རྒྱུའི་སྐོར་གླེང་བར་ཞུ་ཟེར་བ་ཡང་
མང་པོ་ལ་འཕྲད། དེ་ན་ཀློག་མཁན་ཚོར་ཆ་རྒྱུས་འདུག་པའི་གངས་ཞུན་གྱི་
བཅོས་མིན་སེམས་སྟེང་ནས་ཐོན་པའི་སྙན་ངག་བོད་རང་གི་འཚོ་བ་དང་མཐུན་
ཡོད་ལ་ཀློག་མཁན་སུ་ལའང་གོ་བ་རེ་སྟེར་ཐུབ་པའི་ཉམས་མྱོང་ཕུན་སུམ་ཚོགས་
པའི་སྒྱུ་རྩལ་ཞིག་ཡོད་པར་སྙམ།
རྩོམ་པ་པོར་བཞག་པའི་བག་ཆགས།
དུས་རབས་གསར་བའི་བོད་ཀྱི་རྩོམ་སྟེགས་སྟེང་རང་གི་ལྟ་བ་མཚོན་་
ཐབས་སྣ་མང་གི་ཁྱད་ཆོས་དང་སྒྱུ་རྩལ་རང་བཞིན་སོགས་ཐབས་ལམ་མང་པོ་
སྤྱད་པའི་སྙན་ངག་སྒྲུང་གཏམ། ལྷུག་རྩོམ།
དཔྱད་བརྗོད། གླུ་ཚིག་ལ་
སོགས་འབྲི་མཁན་གྱི་རྩོམ་པ་པོའི་དཔུང་སྡེ་ཆེན་པོ་ཞིག་གྲུབ་ཡོད། དཔུང་སྡེ་
འདི་ཚོའི་ཁྲོད་དུ་ཡང་ཇ་ཁང་ཆང་ཁང་དུ་སྙན་ངག་གི་འཕེལ་རྒྱས་སམ་རྩོམ་
རིག་གིས་ཅི་ཞིག་ལ་སྣེ་ཁྲིད་བྱེད་དགོས་ཚུལ་དང་། སྐབས་ཤིག་ནས་གོ་རྒྱུ་
2
517



ནགས་ཀློང་ཁུ་བྱུག་འདུ་གནས།
མེད་པའི་སྙན་ངག་འབྲི་མཁན་དང་ཕྱི་གླིང་དང་རྒྱ་ནག་གི་ཤན་ཤུགས་ཐེབས་ཏེ་
བོད་ཀྱི་འཚོ་བའི་དྲི་མི་བྲོ་བའི་ལད་བཟློས་བསྐྱར་བཟློས་ཀྱི་སྙན་ངག་འབྲི་བའི་
དུས་ངན་ཞིག་ཤར། དེའི་སྐབས་སུ་གངས་ཞུན་ཉིད་རྒྱུགས་ཆེ་བ་དང་དར་ཆེ་
བའི་གནས་སྐབས་ཀྱི་ཟང་ཟིང་ཁྲོད་ནས་མགོ་མ་འཁོར་བར་བློ་ཐག་རྦད་ཆོད་ཀྱི་
ལྟ་བ་དང་ལངས་ཕྱོགས་བརྟན་ཞིང་ཁ་ཕྱོགས་གསལ་བའི་སྒོ་ནས་རྣམ་པ་དང་
དོན་གཉིས་ཆར་བོད་རང་གི་ཁྱད་ཆོས་ལྡན་པའི་གསར་རྩོམ་ཁོ་ནར་ཕྱོགས་པས་
བོད་ཀྱི་རྩོམ་རིག་ལོ་རྒྱུས་སྟེང་དོན་སྙིང་གལ་ཆེན་ལྡན། དེ་བས་རྩོམ་མཁན་
མཁས་པ་དག་གིས་ཀྱང་གངས་ཞུན་གྱི་སྙན་ངག་ལ་ཚད་མཐོ་བའི་གདེང་འཇོག་
གནང་དང་གནང་གིན་ཡོད། ཉེ་བའི་ཟླ་འགའི་སྔོན་ང་རང་ལྷ་སར་ཡོད་་
སྐབས་སུ་སྐུ་ཞབས་ལྗང་བུ་དང་ཞིབ་འཇུག་པ་སྐོར་ཞིག་དང་མཉམ་དུ་པོ་ཏ་
ལའི་ཉེ་འགྲམ་གྱི་ཟ་ཁང་ཞིག་ཏུ་འཚོགས་ནས་སྙན་ངག་སྐོར་གྱི་བགྲོ་གླེང་མང་
བོ་བྱས། སྐུ་ཞབས་ལྗང་བུ་ལགས་ཀྱིས་མགོ་ལོག་གངས་ཞུན་གྱི་སྙན་ངག་ཡག་
པོ་འདུག་ལ་ཁོ་རང་ཉིད་ཀྱི་རྩོམ་སྟངས་ཤིག་ཀྱང་ཆགས་ཡོད་པ་མ་ཟད་བརྗོད་
བྱ་ཟབ་ཅིང་རྗོད་བྱེད་ཀྱི་ཚིག་གི་ཆ་ན་སྒྱུ་རྩལ་གྱི་ཆ་ཞིག་ངང་གིས་ཐོན་པ་དང་ང་
ཚོ་སྙན་ངག་པ་ཚོར་གངས་ཞུན་གྱི་སྤོབས་པ་དང་མི་འདྲ་བར་འབྲི་མཁན་ཇེ་
ཉུང་དུ་འགྲོ་གྱིན་འདུག་ཟེར་ བ་ དང༌། ཟི་ལིང་གི་སྙན་ངག་པ་འབྲུག་ ལྷ་
(འབྲོང)ལགས་ཀྱིས་དེང་སང་མགོ་ལོག་གངས་ཞུན་གྱི་སྙན་ངག་ལྟ་བུའི་སྙན་
ངག་འབྲི་ཐུབ་མཁན་ཉུང་ཉུང་རེད། བོད་ཀྱི་སྙན་ངག་པའི་ཁྲོད་ན་སྤྱི་ཚོགས་
སྟེང་ལ་ལས་བགོས་བྱས་པའམ་ཁྱིམ་ཚང་གི་འགན་ཁུར་ཕྲག་ལ་ལྷུང་ན་འབྲི་ཕོད་
པ་གངས་ཞུན་ཡིན་ལ། གངས་ཞུན་གྱི་བོད་ཀྱི་སྲོལ་རྒྱུན་རིག་གནས་ཀྱི་རྨང་
གཞི་ཡང་ཧ་ཅང་བཟང་ཟེར། 《དུས་རབས་ཀྱི་འགྱུར་ཁུགས》མཚོ་སྔོན་མི་
རིགས་དཔེ་སྐྲུན་ཁང་དུ་པར་སྐྲུན་བྱས་སྐབས་བློས་ཐུབ་གྲོགས་པོ་རྡུང་ལེན་པ་
ཆོས་གྲགས་ངེད་གཉིས་ཟླ་གཅིག་གི་ཡུན་ལ་སྨན་བླ་སྐྱབས་དང་ཕག་མོ་བཀྲ་ཤིས།
8
518



གངས་ཞུན།
ཞི་བདེ་ཉི་མ་སོགས་མི་སྣ་སྐོར་ཞིག་དང་མཉམ་དུ་དེང་རབས་སྙན་ངག་གི་སྐོར་
དང་སྒྱུ་རྩལ་འཁྲབ་གཞུང་སོགས་མང་པོ་གླེང་མོལ་བྱེད་མྱོང་ལ་གངས་ཞུན་གྱི་
སྙན་ངག་སྐོར་ལ་ཡང་
ལྟ་ཚུལ་བརྗོད་པས། སྐུ་ཞབས་སྨན་བླ་སྐྱབས་ཀྱིས་་
གཅན་མེ་སྟག་དང་འབྲོང་། མགོ་ལོག་གངས་ཞུན་ལྟ་བུའི་སྙན་ངག་འབྲི་
མཁན་འགའ་རེ་བོད་ལ་བྱུང་ན་བོད་མི་རིགས་ཀྱི་བསམ་བློ་བཅིངས་པ་ལས་
འགྲོལ་བར་ཕན་ནུས་ཆེན་པོ་འབྱུང་ངེས་རེད་ཟེར། གོ་ཐོས་སུ། སྙན་ངག་
མཁན་འཇུ་སྐལ་བཟང་གིས《ང་རང་འདི་ལྟར་འཚར་ལོངས་བྱུང》ཞེས་པ་ཁུལ་
བོད་ཡིག་སློབ་གྲྭ་ཁག་ལ་འཆད་ཁྲིད་གནང་སྐབས་སུ་ཡང་གངས་ཞུན་གྱི་སྙན་
ངག་ནི་བོད་ཀྱི་ཁྱད་ཆོས་མཚོན་ཐུབ་པའི་སྙན་ངག་ཡིན་པའི་བསྟོད་བསྔགས་
མང་པོ་གནང་ཡོད། ད་དུང་སྨྲེང་བུ་དང་དབྱངས་བྷ། ནོར་བུ་རྒྱལ་མཚན།
རྨ་འོད། པདྨ་ཚེ་བརྟན། གེ་སར་སོགས་རྩོམ་པ་པོ་མང་བོས་ཀྱང་གངས་
ཞུན་གྱི་སྙན་ངག་ལ་ཡི་རང་བྱེད་ཀྱིན་པ་མ་ཟད། བདུད་ལྷ་རྒྱལ་དང་ཚེ་གྲུབ་
གཉིས་ནས་གངས་ཞུན་ཀྱི་སྙན་ངག་ལ་དཔྱད་པའི་ཆེད་རྩོམ་ཡང་བྲིས་འདུག
ཆོས་བཤད་གྲྭ་བ་རྣམས་ལ་བཞག་པའི་བག་ཆགས།
དགོན་པ་ནི་བོད་ཀྱི་སྲོལ་རྒྱུན་རིག་གནས་ཀྱི་ལྟེ་གནས་ཡིན་ལ། དགོན་
གྲྭའི་ ཡོན་ ཏན་ པས་ བོད་ ཀྱི་ ཡོན་ ཏན་ པ་ སྤྱིའི 50%ཙམ་ ཟིན་ ཡོད་ པས།
དགོན་གྲྭ་ཁག་ལ་ཤན་ཤུགས་ཐེབས་ཐུབ་པ་ནི་ལས་སླ་མོ་ཞིག་མིན། འོན་ཀྱང་
གངས་ཞུན་ཞེས་པའི་མིང་འདི་དགོན་གྲྭ་ཁག་ལ་མཚོན་ན་ཁ་བྱང་རྣ་བྱང་དུ་
སོང་བ་ཞིག་ཡིན། དེང་སང་གི་མི་སྐྱའི་རྩོམ་པ་པོའི་གྲས་ན་དེ་ལྟར་དགོན་
གྲྭའི་ཡོན་ཏན་པ་ཚོའི་ཁ་བྱང་རྣ་བྱང་དུ་སོང་བ་རེ་གཉིས་ལས་ཡོད་ཐུབ་ཀྱི་མ་
རེད། ཆོས་སྡེ་ཆེན་པོ་རོང་བོ་དགོན་པའི་ ཤར་ཡོངས་འཛིན་འཇིགས་མེད་
ཐེག་མཆོག་ཚང་དང་དགེ་བཤེས་བློ་བཟང་སྙན་གྲགས་རྣམས་གཙོ་བྱས་པའི་
དགོན་པའི་སོ་ནག་ཟླ་བ་དང་ལྡོང་ཆུ་ཤེལ། ཨ་བཙུན་བྱམས་པ་དགེ་ལེགས།
ན་
519



ནགས་ཀློང་ཁུ་བྱུག་འདུ་གནས།
སྒྱུ
ཁྱུང་ཕྲུག་བློ་བཟང་དར་རྒྱས། སྨད་བུ་དབྱངས་ཅན་སོགས་གཞོན་སྐྱེས་མང་
པོ་ཞིག་གིས་གངས་ཞུན་ནི་བོད་ཀྱི་སྲོལ་རྒྱུན་གྱི་རྨང་གཞི་མཐུག་པ་མ་ཟད་དེང་
རབས་གཞུང་ལུགས་ཀྱི་བརྩམས་ཆོས་མང་པོ་བཀླགས་ཚོར་མྱོང་ཚོར་ཡོད་པའི་
གསར་སྐྱེས་སྙན་ངག་པ་ཞིག་སྟེ། ཁོའི་སྙན་ངག་གི་ནང་དོན་ལ་ནང་བསྟན་
ཆོས་ལུགས་ཀྱི་ཤན་ཤུགས་ཐེབས་པའི་སྒྱུ་རྩལ་སྣང་བརྙན་མངོན་པར་ཐོན་་་་
འདུག་ཟེར། བླ་བྲང་བཀྲ་ཤིས་འཁྱིལ་གྱི་ཨ་ལགས་གསེར་ལག་ཚང་དང་་་་
བསང་ ཁོག་ དཔལ་ ལྡན། སྒོ་ མང་ སྤྲུལ་ སྐུ་ འོད་ ཟེར། ལྷ་ ཆབ་ སྦྱིན་ པ།
རྔོག་རྒྱུད་འཇམ་དབྱངས་འཕྲིན་ལས། ཕྱུགས་སྐོར་སྐལ་བཟང་སྦྱིན་པ་བཅས་
མི་དྲུག་གི་ཁྲོད་ན་ཡང་གངས་ཞུན་གྱི་སྙན་ངག་གི་ལྟ་བ་ནང་བསྟན་ཆོས་ལུགས་
ཤིག་སྟེ་ཁོའི་རྩོམ་རིག་གི་རིན་ཐང་རིན་ཆེན་གསེར་ལས་བྲིན་ཞེས་གླེང་མོལ་བྱེད་
ཀྱིན་འདུག ཐར་ཤུལ་དགོན་པའི་ཡེ་ཤེས་བཟང་པོ་དང་མང་རའི་རྒྱ་གྲོལ།
འབའ་གཞུང་སྨོན་ལམ། དགེ་བཤེས་ཆེན་མོ་རི་མང་བ་བསམ་གཏན་དང་ཨ་
ཚོགས་མཁས་བཙུན། སྐལ་ལྡན་རྒྱ་མཚོ་སོགས་ཆེ་ཆུང་གང་གིས་ཀྱང་གངས་
ཞུན་ནི་བོད་མི་རིགས་ཀྱི་ཡ་རབས་གཞུང་དྲང་གི་གསར་བུ་འཇིག་རྟེན་མི་ཆོས་
དང་དམ་པའི་ལྷ་ཆོས་གང་ལ་ཡང་བསྟེན་ཤེས་ཚུལ་ལྡན་པ་ཞིག་ཡིན་པའི་ཁར་
བོད་ཀྱི་རྩོམ་རིག་གར་སྟེགས་སྟེང་ཁོའི་སྙན་ངག་གིས་ཁྱབ་ཡོད་པ་དང་། ཁོའི་
སྙན་ངག་གསར་སློབ་པ་མང་པོས་མིག་དཔེ་བྱེད་ས་དང་བོད་ཀྱི་སྙན་ངག་པ་
ཚོར་ཡང་གངས་ཞུན་ལྟ་བུའི་སྲོལ་རྒྱུན་གྱི་རྨང་གཞི་མཐུག་པོ་ཞིག་ཡོད་རྒྱུ་ན་
བོད་ཀྱི་གསར་བུ་ཚོ་ཡང་ལོ་ཚོད་ཅི་ཙམ་བརྒལ་ན་ཡང་སྙན་ངག་འབྲི་བ་ལ་ལག་
མི་ཐོགས་པའི་རྒྱུ་མཚན་མང་པོ་དྲངས་མྱོང་།
ཡིན་ན་ཡང་སྐྱབས་ཆེན་བདེ་གྲོལ་གྱི《 གནམ་འོག་འདི་ན་སྙན་ངག་ལ་ཁ་
ལོ་བསྒྱུར་ཐུབ་མཁན་ཡོད》དང་སྙན་ངག་པ་སྐྱ་བྷ་ཡིས《གོ་དཀའ་བ་སྙན་ངག་
གི་ཁྱད་ཆོས་ཡིན》ལྟ་བུ་ལོ་ཆུང་སྤོབས་པ་ཅན་ཚོས་ལྡོག་ཕྱོགས་ཀྱི་དྲི་བཏོན་པ་
52O



གངས་ཞུན།
ཡང་མེད་པ་མ་ཡིན། གང་ལྟར་ཡང་གངས་ཞུན་ནི་གངས་ཞུན་ཡིན། དུས་
ཀྱི་ཚོད་བགམ་དང་མི་རབས་གསར་རྙིང་གི་ཁ་འཐབ་སེམས་འཐབ་ཁྲོད་ནས་
མཐར་ཐུག་གི་གངས་ཞུན་ངོ་མ་ཞིག་ལྷང་ལ་འབུད་ངེས་ཡིན།
གངས་ཞུན་ན་རེ། “རང་རེའི་རྩོམ་རིག་འདི་འཛམ་གླིང་རྩོམ་རིག་གི་
བང་མཛོད་དུ་བསྐྱལ་དགོས་ན་བསྐྱལ་མཁན་རང་ཉིད་ཡིན་ལ་བསྐྱལ་རྒྱུའང་
རང་ཉིད་ཡིན”ཟེར། ང་ཚོས་དེ་ལྟ་བུའི་གངས་ཞུན་ཨེ་ཤ་ཡའི་མཐོ་ས་ནས་
མཇལ་བར་རེ་བ་བྱེད།
521



ནགས་ཀློང་ཁུ་བྱུག་འདུ་གནས།
ངས་ཤེས་པའི་གངས་ཞུན།
ཁྱུང་བཟང་།
དེང་རབས་རྩོམ་རིག་གི་གར་སྟེགས་སྟེང་དུ་ནང་སེམས་ཀྱི་མཛེས་པ་རྗེན་
པར་སྟོན་པའི་གར་མཁན་ཤིན་ཏུ་མང་ལ། དེ་དག་གི་ཁྲོད་དུ་རྒས་མ་རན་གོང
(གྲུབ་འབྲས་བཟང་ཡང་)རྒས་རྟགས་ཀྱི་རྣམ་པས་སྐུ་ངལ་གསོ་མཁན་དང་འགྲོ་མ་
ཤེས་གོང་སྒྱུ་རྩལ་གྱི་བྱང་ཆ་བཏོད་འདོད་ཀྱི་རྐང་ལག་རྐྱོང་མཁན་ཡང་མི་ཉུང་
བ་ཞིག་སྣང་། སྤྱི་ཁྱབ་ནས་བཤད་ན་འདི་ནི་སྤྱི་ཚོགས་དང་རིག་གནས་ཀྱི་
སྣང་ཚུལ་ཞིག་ཡིན་སྲིད་མོད། བལྟས་ས་བལྟོས་འཇོག་གིས(མི་རིགས་གཞན་
དང་བསྡུར་ན)བཤད་ན་འདི་ནི་གྱོང་གུད་རིགས་ཤིག་གམ་ཡང་ན་ཕམ་ཁ་དང་
ལོག་ལམ་གང་རུང་གི་རྨང་གཞི་འདིང་བའི་གོམ་པ་དང་པོ་རེད། ཏག་ཏག་
འདི་ལྟ་བུའི་སྐབས་སུ་ང་ཚོ་ལ་མཁོ་བ་ནི་བདེན་དངོས་མཛེས་གསུམ་གྱི་གོམ་
སྟབས་ཡིན་ལ། ང་ཚོས་འཛིན་དགོས་པ་ནི་ལྷག་བསམ་དང་དམིགས་འབེན།
སྙིང་སྟོབས། མཐུན་སྒྲིལ། བཀུར་བྱམས་དང་བཅས་པའི་གཟུང་ཐག་རེད།
ངོ་མ་བཤད་ན་ང་ཚོ་ལ་འདི་ལྟ་བུའི་གོམ་སྒྲ་བྱུང་མ་མྱོང་བ་མིན་ལ་ང་ཚོར་
ཡིད་རྟོན་རུང་བའི་རུ་འདྲེན་པ་བྱུང་མ་མྱོང་བ་ཡང་མིན་ཏེ། སྐུ་ཞབས་དོན་
གྲུབ་རྒྱལ་དང་ཁོང་གི་མཆོང་སྐྱོད་ནི་ང་ཚོའི་འདས་ཟིན་པའི་དཔེ་མཚོན་ཡིན་ལ།
ད་ལྟ་ཡང་འཇུ་སྐལ་བཟང་དང་སྟག་འབུམ་རྒྱལ་སོགས་སྣ་ཁྲིད་རང་བཞིན་གྱི་
ནུས་པ་ཐོན་གྱིན་པའི་རྩོམ་པ་པོ་མང་པོ་ཞིག་ཡོད། སྐུ་ཞབས་གངས་ཞུན་
522



གངས་ཞུན།
ལགས་ཀྱང་དེའི་ནང་གི་མི་སྣ་གལ་ཆེན་ཞིག་སྟེ་རང་མོས་སྙན་ངག་གི་ཐད་ལ
གྲུབ་འབྲས་བཟང་ཞིང་ཀློག་མཁན་གྱིས་དགའ་བསུ་ཆེན་པོ་བྱེད་བཞིན་པོའི་
རྩོམ་པ་པོ་ཞིག་ཡིན།
སྤྱིར་ང་རང་སྐུ་ཞབས་གངས་ཞུན་ལགས་ལ་གཏིང་ཟབ་ཀྱི་ཆ་རྒྱུས་མེད་
ནའང་ཐེངས་དུ་མའི་མཇལ་འཕྲད་དང་གླེང་མོལ་བརྒྱུད་དེ་ཅུང་ཟད་ལོབས་
པར་གྱུར་ཅིང་གོ་རིམ་དེའི་ཁྲོད་དུ་གཞི་ནས་རང་ཉིད་ཁོང་གི་བརྩམས་ཆོས་ལ་
དགའ་བའི་རྒྱུ་མཚན་དང་རྒྱུས་ཡོད་མེད་ཀུན་གྱིས(མི་དངོས)ཁོང་ལ་བརྩི་འཇོག་
ཡི་རང་གི་ངང་ཚུལ་སྟོན་པའི་ཡང་སྙིང་རྟོགས་བྱུང་། དེ་ནི་ཁོ་རང་ཞིབ་་
འཇུག་པ་ཞིག་ཡིན་པའི་རྒྱུ་མཚན་མིན་ལ་ཁོང་ལ་བརྩམས་ཆོས་ཀྱི་གྲངས་འབོར་
མང་བ་ཁོ་ནས་ཀྱང་མ་ཡིན་ཏེ། རྩོམ་པ་པོ་སུ་ཡིན་ཡང་མིང་ཆེན་པོ་ཞིག་ཉར་
བའམ་བརྩམས་ཆོས་ཀྱི་གྲངས་ཀ་ཁོ་ན་ཙམ་གྱིས་ཁོ་རང་ཀློག་མཁན་གྱི་སེམས་
ཁོང་ནས་གཏན་བཞུགས་གནང་མི་ཐུབ་ལ། ཡང“རྩོམ་པ་པོའི”མིང་ནི་གཙོ་
བོ་ཀློག་མཁན་གྱིས་ཁས་ལེན་ནམ་གདེང་འཇོག་དང་བཅས་ཏེ་ཚུར་འབོད་པ་
ཡིན་གྱི་རང་གིས་རང་ལ་བོས་ན་མི་འགྲིག་པ་ལག་ལེན་གྱིས་གོ་བརྡ་སྤྲོད་པས་
།འོ་ན་དེའི་རྒྱུ་རྐྱེན་གཙོ་བོ་ཅི་ཡིན་ཞེ་ན་དེ་ལ་རྒྱུ་རྐྱེན་ཆེན་པོ་བཞི་འདུག་སྟེ།
༡. ཐུན་མིན་གྱི་རང་གཤིས།
“རྩོམ་གཤིས་ནི་རང་གཤིས་ཡིན”ཞེས་པ་ལྟར་ཁོའི་ཞི་འཇམ་ལྷོད་བག་གི་
གཤིས་ཀ་དེས་ཁོ་ལ་གཞན་ཡིད་འཕྲོག་པའི་རྩོམ་གཤིས་ཤིག་ཆགས་པར་བྱས་
ཡོད། སླར་ཡང་རྩོམ་གཤིས་དེས་ཁོའི་ཐུན་མིན་གྱི་རང་གཤིས་དེ་གསལ་བོར་
སྟོན་གྱིན་ཡོད། ཁོ་རང་རྒྱས་སྤྲོས་དང་བག་མེད་ལ་མི་སྤྲོ་བ་བཞིན་དུ་ཁོའི་
རྩོམ་གཤིས་ལ་འཆལ་འཆོལ་དང་གང་དྲན་དྲན་གྱི་སྣང་ཚུལ་མེད་ལ། ། ཁོ་རང་
གསར་འགྲོགས་དང་སྤྲེལ་ལད་ལ་མི་མོས་པ་བཞིན་དུ་ཁོའི་རྩོམ་ཡིག་ལ་ཕྱི་གླིང་
གི་ཤན་ཤུགས་དང་ཕྱི་འོང་གི་ཐ་སྙད། ཧོལ་རྒྱུག་དང་ལྟ་ངན་གྱི་སྦྲིད་སྨན་དེ་
པ་
523



ནགས་ཀློང་ཁུ་བྱུག་འདུ་གནས།
ང་
བས་ཉུང་། “སྙན་ངག་པས་ངེས་པར་དུ་དྲང་གཏམ་བཤད་དགོས། དེ་ནི་
མང་ཚོགས་རྣམས་དྲང་གཏམ་ལ་ཉན་སྤྲོ་བའི་རྐྱེན་གྱིས་ཡིན”ཞེས་པ་ལྟར་ཁོས་
རྒྱུན་པར་བརྗོད་འདོད་ཀྱི་སྐད་ཆ་རྣམས་དྲང་བོ་དང་གསལ་བོ། དག་མོའི་
ཚུལ་གྱིས་བཤད་ཅིང་། ནང་སེམས་འགྱུ་བག་གི་རི་མོ་རེ་རེ་འབུར་དོད་ཀྱིས་
མངོན་པའི་ཕྱིར་དུ་རྒྱུན་པར་ལག་གང་བྲིས་བརྡ་སྤྲོད་ཀྱི་ཆོས་ཉིད་དང་བསྟུན་
ཞིང་དབྱངས་ཀྱི་འདེགས་འཇོག་དང་ཡུམ་སྐད་ཀྱི་མཛེས་པས་བརྒྱན་ཏེ་ཀློག་
མཁན་ལ་ཚེགས་མེད་བདེ་བླག་གི་བསམ་པའི་ལོངས་སྤྱོད་ཅིག་རྒྱུན་པར་སྩལ་ལ།
འདི་དག་ཐམས་ཅད་ཀྱང་མདོར་དེད་ན་ཁོའི་ལྷན་སྐྱེས་ཀྱི་རང་གཤིས་དང་།
འབྲེལ་ ཞིང་། སྐྱེས་ ཐོབ་ ཀྱི་ ཤེས་ རབ་ དང༌ སྦྱངས་ སྟོབས་ ཀྱི་ ཡོན་ ཏན།
དངོས་ཡོད་ཀྱི་འཚོ་བ་བཅས་ཀྱིས་ཕྱོགས་སྟོན་དང་ སྒུལ་ ཤུགས་བཏང་
་་བའི་་་
འགུལ་སྐྱོད་ཀྱི་རོལ་དབྱངས་སྙན་མོ་ཞིག་ཀྱང་ཡིན་པས། འདི་ཉིད་ཆུ་རྒྱུན་
དང་མཚུངས་ན་ཅི་འདྲའི་དགའ་ཨང་།
3. གཏིང་ཟབ་པའི་བརྩེ་དུངས།
རྩོམ་རིག་ནི་སྐད་ཡིག་གི་སྒྱུ་རྩལ་ཡིན་ལ་མཐར་གཏུགས་ན་སྐད་ཆའི་སྒྱུ་
རྩལ་ཡིན་པས། འགུག་ཤུགས་ཅན་གྱི་རྩོམ་ཡིག་ཅིག་འབྲི་དགོས་ན་སྐད་ཆ་
གསོན་ཉམས་ལྡན་པ་ཞིག་བཤད་ཤེས་དགོས་ལ། དེ་ལའང་ནང་སེམས་ཀྱི་
གཏིང་ཟབ་ཁྱོན་ཡངས་ཀྱི་བརྩེ་བ་དང་དུངས་པའི་ ལྕགས་ཀྱུ་ཞིག་ཅིས་ཀྱང་་
འཛོམས་དགོས། དེ་ལྡན་ཚེ་ད་གཟོད་བྲིས་པའི་རྩོམ་ཡིག་གནད་ལ་འབབ་
ཅིང་མི་སེམས་འཕྲོག་ལ་ཟུར་ངོས་མི་འདྲ་བའི་གཡོ་འགུལ་ཀྱང་གཏོང་བ་ཡིན།
སྐུ་ཞབས་ཁོང་གི་སྙན་ངག་གི་ལྷུ་ཚིགས་རེ་རེ་ལ་དེ་འདྲའི་འགུག་ཤུགས་
ཐུན་མོང་མ་ཡིན་པ་ལྡན་པ་ཡང་། ཁོའི་སྐད་ཆ་རེ་རེ་ཀྱག་ཀྱོག་གམ་བདེ་སྡུག་
སྣ་ཚོགས་ཀྱི་མི་ཚེ་དང་འཚོ་བར་འབྲེལ་ཞིང༌། དེའི་ཁྲོད་ཀྱི་
་གནད་དོན་ནམ་
ཡང་སྙིང་གང་རུང་ལ་བརྩེ་དུང་གི་བདེན་པས་བྱུགས་ཏེ་ཀློག་མཁན་གྱི་མིག་སྔར་
524



གངས་ཞུན།
བཀྲམས་པས་གཞི་ནས་ཐུན་མོང་གི་དགའ་བསུ་ཐོབ་ཅིང་གོང་བཀུར་ཡང་་
གནང་བ་རེད། གལ་ཏེ་ནང་སེམས་ཀྱི་སྐད་ཆ་ངོ་མ་ཞིག་དང་གནས་ཚུལ་ཁྱད་
པར་བ་ཅི་ཞིག་བཤད་ནའང་དེ་ལ་བརྩེ་དུང་གི་དྲི་རོ་དང་བྲལ་ཚེ་ཡིད་འཕྲོག་བློ་
འགུག་གི་ནུས་པ་ཆུང་ལ་དེ་ནི་དཔེར་ན་ཐུག་པ་ལ་ཚ་ཁུ་ཆད་པ་ལྟ་བུ་ཡིན།
༣. རྫོངས་མཐུག་པའི་ས་བོན།
རྙིང་བ་ནི་གསར་བའི་ས་བོན་ཡིན་ལ་གསར་བ་ནི་རྙིང་བའི་འབྲས་བུ་ཡིན་
པས་གསར་རྙིང་གཉིས་ལ་རྒྱུ་འབྲས་ཀྱི་འབྲེལ་བ་ཡོད་ལ། རྒྱུ་མེད་ན་འབྲས་བུ་
མེད་པ་ནི་མི་བསླུ་བའི་གཏན་ཚིགས་ཤིག་ཡིན།
རྩོམ་པ་པོ་ཞིག་གི་ངོས་ནས་
བཤད་ན་གསར་རྩོམ་གྱི་གོ་རིམ་ཐོག་མ་ནི་མཐོང་རྒྱུ་ཡིན་ལ། དེ་ཡང་དཔེ་
ངོས་ཀྱི་མཐོང་རྒྱ་དང་སྤྱི་ཚོགས་ཀྱི་མཐོང་རྒྱ་ཡིན་པས་དེ་ཉིད་ཆེས་གལ་ཆེན་དུ་
བརྩི་དགོས་ལ། དེ་ལས་ཀྱང་རྩོམ་པ་པོ་རྣལ་མ་ཞིག་གིས་ཅིས་ཀྱང་འཁུར་
དགོས་པའི་ཁུར་བོ་སྟེ་བསམ་བློ་དང་སྐད་ཡིག་ དུས་རབས་དང་ལོ་རྒྱུས་་་
བཅས་ཀྱི་འགན་ཁུར་ཕྲག་ཏུ་ལེན་ཐུབ་པ་ཞིག་བྱེད་ན། སྔར་ཡོད་ཀྱི་བརྩམས་
ཆོས་དག་ལ་ལྟ་ཀློག་དང་བསམ་གཞིགས་ཀྱིས་རང་ལ་རང་གི་ལྟ་བ་དང་དམིགས་
ཡུལ། ཁ་ཕྱོགས་ཡོད་པ་ཞིག་ཏུ་ཧུར་བརྩོན་བྱེད་དགོས། དེ་མིན་པར་སྤྱི་
ཚོགས་ཀྱི་མཐོང་རྒྱུ་ཁོ་ནར་གཙིགས་འཛིན་བྱས་ན་དེས་རང་ཉིད་ཀྱི་བསམ་བློའི་
འཁོར་ལོ་དེ་ཕྱོགས་ངེས་མེད་དུ་བསྐོར་བར་བྱེད་པ་སྟེ། སྔ་དྲོར་བཤད་པ་ཕྱི་
དྲོར་ཅི་ཡང་མིན་པའི་ཚད་དུའང་བསྐྱལ་ངེས། གངས་ཞུན་ལགས་ཀྱི་སྙན་
ངག་གི་བརྗོད་བྱ་དང་རྗོད་བྱེད་གང་ཡང་གསར་རྩོམ་པའི་མིག་དཔེར་བཟུང་
ཆོག་པའི་ཚད་དུ་སླེབས་ཡོད་པ་འདི་ཡང་ཁོས་རྙིང་བར་འབོད་པའི་ས་བོན་
བཟང་པོ་སྐོར་ཅིག་བསྡུ་ཉར་བྱས་པས་ཡིན་ཏེ། ཐད་ཀར་བཤད་ན་ཁོའི་ལྟ་རྒྱ་
ཆེ་ཞིང་མཐོང་རྒྱ་ཡངས་པར་མ་ཟད། བསམ་གཞིགས་དང་ལག་ལེན་གྱི་ཞུན་
བརྡར་ལས་ཕྱིར་མི་ལྡོག་པའི་རང་ལམ་ཞིག་རྙེད་ཟིན་པས་ཡིན། ལོ་མང་པོའི་
525



ནགས་ཀློང་ཁུ་བྱུག་འདུ་གནས།
ཧུར་བརྩོན་ལས་ཐོན་པའི་ཁོའི་འབྲས་བུ་གསར་བ་འདི་དག་གིས་དུས་རབས་ཀྱི་
འགན་ཁུར་རིགས་ཤིག་ཕྲག་ཏུ་བླངས་ཡོད་ལ་མ་འོངས་པའི་ལོ་ཟླ་གང་རུང་ཞིག་
ལ་ཁ་ཡང་གཏད་ཡོད།
༩. གནད་གསལ་བའི་དམིགས་འབེན།
བསྡུ་ལེན་གྱི་གོ་རིམ་ཁྲོད་དུ་ང་ཚོས་ཅིས་ཀྱང་རང་ཉིད་ཀྱི་ལམ་བུ་ངོས་
ཟིན་དགོས། གལ་ཏེ་ངོས་མ་ཟིན་པར་ ཐམ་མེ་འཐོམ་མེར་མདུན་བསྐྱོད་
བཏང་ན་ང་ཚོ་གཡང་སར་ལྷུང་སྲིད་ལ་གཞན་དབང་དུའང་འགྱུར་སྲིད། ལོ་
འདི་དག་གི་རིང་ལ་ང་ཚོའི་སྙན་ངག་ལ་འཕེལ་རྒྱས་བྱུང་ཡོད་ནའང་ལོག་ལམ་
དུ་འགྲོ་བའི་ཚད་ཀྱང་ཉུང་ཉུང་མིན་ཏེ། ལད་ཟློས་ཁོ་ནའི་གྲངས་ཀ(བླང་དོར་
མེད་པར་རྒྱལ་ཁབ་ཕྱི་ནང་གང་ལའང་ལད་ཟློས་བྱེད་པ)ཉིན་བཞིན་ཇེ་མང་དང་རང་
མཚན་གྱི་ཁྱད་ཆོས་ཤོར་བའི་ལྡབ་ཚད་ལོ་རེར་ཇེ་ཆེར་འགྱུར་བཞིན་པ་མིག་
མཐོང་ལག་ཟིན་ཡིན་ལ་བརྩམས་ཆོས་མང་པོ་ཞིག་ཀློག་མཁན་གྱི་གྲོང་ཚོ་དང༌
རྒྱང་བཀྱེད་བཞིན་པ་ཡང་ དངོས་དོན་ལགས་ན། སྐུ་ཞབས་ཁོང་གིས་་་་་
དམིགས་ཡུལ་རྡོག་རྡོག་ཅིག་འབེན་ལ་བླངས་ཏེ་བསམ་བཞིན་དུ་མར་དྲི་དང་
རྩམ་དྲི་ གང་དགར་འཐུལ་བའི་སྒྱུ་རྩལ་ ཅིག་སྙེག་ ཅིང་། མང་ཚོགས་དང་
འབྲེལ་ཐག་ཉེ་བའི་ལྕགས་ཟམ་ཞིག་འཕེན་གྱིན་ཡོད། ལྷག་པར་དུ་ཁོས་བོད་
ནི་བོད་རང་ཡིན་པས་དེའི་སྒྱུ་རྩལ་སོགས་ཕྱོགས་མང་པོ་ཞིག་གི་ལྟ་བ་དང་ཁྱབ་
རྒྱ། གནས་སྟངས་སོགས་ལ་གཞན་རིགས་ཤིག་གི་ཡོད་ཚད་ཐིག་ཤིང་དང་རྒྱུ་
མ་བྱས་ཏེ་ཚད་འཇལ་བྱས་མི་ཆོག་ལ། གཞན་རིགས་ཤིག་གི་ཡོད་ཚད་མཐའ་
གཅིག་ཏུ་གསར་བ་དང་བསླབ་བྱ། བླང་བྱ། སྨོན་བྱར་འཛིན་མི་རུང་བར་
ཅིས་ཀྱང་རང་གི་ནོར་བུའི་ནོར་ངོ་ཆོད་དགོས་པར་མ་ཟད། དེ་ཉིད་བེད་སྤྱོད་
སྒོས་སྔར་ལས་ཇེ་མང་དང་ཇེ་མཛེས། ཇེ་ཆེར་གཏོང་དགོས་པའི་
ལྟ་བ་ཞིག་བཟུང་སྟེ་ཉིན་བཞིན་འདུར་རྒྱུག་བྱེད་ཀྱིན་ཡོད།
ཇེ་ཚང་།
526



གངས་ཞུན།
འདི་ནི་ངས་ཤེས་པའི་གངས་ཞུན་རེད། མི་ནི་མ་གཞི་ནས་རབ་རིབ་
སྙན་ངག་ཅིག་དང་འདྲ་ཞིང་རང་ཉིད་འབྲེལ་འདྲིས་ཀྱི་ལྟ་ཀློག་ལས་དེ་ལ་གོ་བ་
ལེན་དགོས་ལ། ལྟ་ཀློག་གི་གྲངས་ཀ་དང་སྤུས་ཀས་སྙན་ངག་རིགས་དེའི་དགེ་
སྐྱོན་མཐོང་ཚད་ཐག་གཅོད་པ་ཡིན་ན། ངས་མཐོང་བའི་གངས་ཞུན་ནི་ཁོའི་
སྙན་ངག་དང་འདྲ་ལ། ཁོས་ང་ལ་བཞག་པའི་བག་ཆགས་ནི་ཁ་བཏགས་ཡུག་
ཅིག་དང་མཚུངས། ཡིན་ནའང་གཞན་ལ་གཞན་གྱི་ལྟ་ཚུལ་ཡོད་སྲིད་ལ་སྐད་
ཆ་མི་འདྲ་བ་རེ་ཡང་བཤད་རྒྱུ་ཡོད་སྲིད།
527



ནགས་ཀློང་ཁུ་བྱུག་འདུ་གནས།
གངས་ཞུན་དང་སྙན་ངག
སངས་རྒྱས་བྱམས།
དུས་དེབ་ གསར་བ་རེ་རེའི་དཀར་ཆག་ལ་མིག་རིལ་ ཞིག་སྐོར་ སྐབས།
ངས་ཐོག་མར་བཙལ་བ་ནི“གངས་ཞུན”ཞེས་པའི་མིང་དེ་ཡིན། ཉེ་བའི་ལོ་
འགའི་རིང་ལ་ཁོང་གི་སྙན་ངག་གིས་ང་དང་ང་ལྟ་བུའི་ཀློག་པ་པོ་མི་ཉུང་བ་ཞིག་
གི་ཡིད་སེམས་དབང་མེད་དུ་འཕྲོག་ཟིན་པས། དྲི་མེད་ཀྱི་ཁ་བཏགས་དགུང་
ལ་བཏེགས་ནས་གདེང་འཇོག་གི་ཚིག་འགའ་ཞུ་བར་འདོད་ན་དེ་ལྟར་གནང་
བར་འཚལ།
སྙན་ངག་གི་དུས་རབས་འདིར་སྙན་ངག་འབྲི་བའི་རྦ་རླབས་ཤིག་འཕྱོ་
དང་འཕྱོ་བཞིན་ནའང་། མི་རིགས་གཞན་ལ་ངོམ་ཆོག་པའི་ངེས་པ་དོན་གྱི་
སྙན་ངག་མཁན་པོ་ནི་གངས་ཞུན་ལྟ་བུ་རེ་གཉིས་ཙམ་དུ་ཟད། ལ་ལས“ སྙན་
ངག་ཟེར་བ་ནི་གོ་དཀའ་ལ་འགྲེལ་རྒྱག་མི་ཐུབ་པ་ཞིག་ཡིན་དགོས” “སྙན་ངག་
ཡིད་ཀྱིས་མྱང་དགོས” ཞེས་ཕྱི་གླིང་གི་མཁས་པ་དུ་མའི་གསུང་སྒྲོས་ལ་རྒྱབ་་
བརྟེན་བཅོལ་ནས་སྙན་ངག་ཕུང་གསུམ་པ་སྤེལ་བའང་ཉུང་ཉུང་མིན། དེ་ལྟ་
བུའི་སྙན་ངག་ནི་དམངས་ཡོངས་ཕར་ཞོག་རྩོམ་པ་པོ་རང་ཉིད་ཀྱི་བསམ་བློའི་
རྒྱགས་ཕྱེ་རུ་འགྲོ་ཐུབ་མིན་ཡང་སུས་ཤེས། སྙན་ངག་གི་དགོས་པའང་མི་
གྲངས་དང་ཁེ་ཕན་འབའ་ཞིག་གི་ཆེད་མ་ཡིན་པར་འགྲོ་བ་མིའི་རིགས་སམ་
དམངས་ཡོངས་ལ་ཞབས་ཞུའམ་དགའ་བདེ། གོ་རྟོགས་སད་པའི་ཕྱིར་ཡིན་
528



གངས་ཞུན།
ལ་་་་
པ་སྨོས་མ་དགོས། དེ་བས་སྐུ་ཞབས་གངས་ཞུན་མཆོག་གི་སྙན་རྩོམ་ལ་གོང་གི་
དེ་ལས་ལྡོག་སྟེ་སྟོང་དཀྲུགས་འོ་མའི་མར་ལོ་བཞིན་འཚོ་བའི་སྐད་ཆ་རྣལ་མ་
འབའ་ཞིག་གིས་གྲུབ་པས་སྨྱུག་ཐོགས་པ་དང་ཀློག་པ་པོ་མང་པོས་བསྔགས་་
བརྗོད་ཀྱི་མེ་ཏོག་གཏོར་བཞིན་རྗེས་སུ་ཡི་རང་བྱེད།
གཤམ་ནས་ཁོང་གི་སྙན་རྩོམ་ལས་གང་བྱུང་དུ་ཚན་པ་གཅིག་དྲངས་ཏེ་
བམ་བཤད་ཙམ་བྱས་ན། 1996 ལོའི《སྦྲང་ཆར》དེབ་བཞི་བའི་སྟེང་བཀོད་
པའི《འཁོར་བའི་སྡུག་བསྔལ》ལས“འཇིག་རྟེན་ཆུང་ཆུང་འདི་རུ/ གོམ་པ་ཇི་
ལྟར་ སྤོས་ཀྱང༌། / ལམ་ཐག་རིང་བོ་ཞིག་གམ་ས་རྒྱ་ཆེན་པོ་ཞིག་གཅོད་མ་་
ཐུབ། / རྐང་བ་གང་ལ་བཞག་ཀྱང༌། / ཉམས་བདེ་བའི་སྣང་བ་ཅི་ཡང་མ་བྱུང་
བས། / ང་འཁྲུལ་བ་མེད་ པའི་ ཕ་ཡུལ་དུ་ལོག་འདོད། ༼”ཞེས་པ་འདི་ལ
གཞིགས་ནའང༌། བཀླགས་ན་ཁ་ལ་བདེ་ཞིང་ཉན་ན་རྣ་བར་འཇེབས་པས་
སྙན་ངག་གི་བྲོ་བ་ཕུན་སུམ་ཚོགས་ལ་ཚོར་འདུ་ཤུགས་དྲག་ལྡན་པ། ཚད་མཐོ་
བའི་གཅིག་འདྲིལ་གྱི་རང་བཞིན་ལྡན་པ་མ་ཟད། སྙན་ངག་གི་ཡུལ་ཁམས་
ཡངས་པ། བརྩེ་དུང་གིས་འཁྱུད་པ་བཅས་མཁས་པས་བལྟས་ན་ཡིད་འཕྲོག་
ཅིང་ཕལ་བས་བལྟས་ན་ཚིག་རིས་སྒེག་པ་སོགས་ཁྱད་ཆོས་འབུམ་གྱི་ཕྱུག་པས་
དགའ་མར་རྩེན་པ་བཞིན་ངོམ་པ་མེད་པ་གདོན་མི་ཟའོ། །
སྤྱིར“འཁོར་བ་ནི་སྡུག་བསྔལ་གྱི་རྒྱ་མཚོ”ཞེས་གྲགས་པའི་ངོ་བོའམ་རང་
བཞིན་གྱི་སྟེང་ནས་འདོད་དོན་མི་འགྲུབ་ཅིང་མི་འདོད་པ་ཐོག་ཏུ་འབབ་པའི་
འཁོར་བའི་གཤིས་ལུགས་འདི་ལ་ཡིད་སྐྱོ་བའི་ངང་ནས་རྐང་བ་གང་ལ་བཞག་
ཀྱང་ཉམས་བདེ་བའི་སྣང་བ་ཅི་ཡང་མ་བྱུང་ཞེས་སྙན་ངག་གསར་བའི་གཞུང་
ལས་བསྟན་པའི“སྙན་རྩོམ་ཞིག་གི་ཕྱིའི་བརྡ་འཕྲིན་(གཙོ་བོ་ཚིག་ཟིན་གྱི་དོན)གྱི་
ཤུགས་ན། སྙན་ངག་པས་དེ་ལས་ལྡབ་འགྱུར་གྱིས་ལྷག་པའི་ནང་གི་བརྡ་
འཕྲིན(དེའི་ཤུགས་ཀྱི་སྒྱུ་རྩལ་གྱི་འཇིག་རྟེན་དེ་ཡིན)མང་པོ་ཞིག་སྦས་ཡོད་པ་མ་ཟད།
529



ནགས་ཀློང་ཁུ་བྱུག་འདུ་གནས།
དུ
སངས་
ད་དུང་ཇི་འདྲའི་མཆོག་ཏུ་གྱུར་པའི་སྙན་རྩོམ་ཞིག་ཡིན་ན། འདི་འདྲའི་ཕྱིའི་
བརྡ་འཕྲིན་དང་ནང་གི་བརྡ་འཕྲིན་བར་གྱི་བསྡུར་ཚད་དེ་དེ་འདྲའི་མཐོ་བ་
ཡིན”ཞེས་བརྗོད་པ་བཞིན་ཀློག་པ་པོ་ཡོངས་ལ་ཀུན་རྟོག་འགྱུ་སའི་ཡུལ་ཡང་
ཤིང་རྒྱ་ཆེ་བ་ཞིག་ཕྱེ་ཡོད་པ་མ་ཡིན་ནམ། དེའི་མོད་ལ་མཐར་ཐུག་གི་བདེ་བ་
ཆེན་པོར་རེ་སྙེག་དང་སྨོན་སེམས་ཀྱིས་ཁེངས་པས། དཔྱད་ཅིང་བརྟག་ན་གོ་
རྒྱུ་ཅི་ཡང་མེད་པའི་དྲ་རྒྱ་ལས་ཀུན་ནས་ཐར་ཏེ་དམངས་ཡོངས་ཀྱི་རང་བཞིན་
ཆེས་ཆེར་ལྡན་ནོ། །
གཞན་ཡང་། ཁོང་གི་སྙན་རྩོམ་ཡོངས་ལས་མི་རིགས་ཤིག་གི་ཆོས་ཉིད་
དང་སྙིང་སྟོབས་གསལ་གྱི་ལེར་མཐོང་ཐུབ་པ་མ་ཟད། ནང་སེམས་ཀྱི་མཛེས་
དཔྱོད་ལྟ་བ་དེ་ཡང་བཅོས་མིན་གྱི་དུང་སེམས་ཟབ་མོ་དང་སྦྲགས་ཏེ་སྙན་ངག་
གི་སྲོག་རྩར་སིམ་པས་ཚིག་དང་ཡིག་འབྲུའི་བར་ན་ལྷོག་ལྷོག་ཏུ་འཕྱུར་བཞིན་
ཡོད་དེ། དཔེར་ན། 1997ལོའི《གངས་རྒྱན་མེ་ཏོག》དེབ་གསུམ་པའི་སྟེང་
བཀོད་པའི《འཁོར་བའི་འཐབ་ར》(གཉེན་གྱི་ལེའུ)ལས“ཉི་མ་གཅིག་གི་འོག་
ན། / ངའི་ཕ་ཡུལ་མིན་པ་གཅིག་ཀྱང་མེད། / སྟོང་གཟུགས་གཅིག་གི་ཁམས་
ན། / ངའི་གཉེན་ཉེ་མིན་པ་སུ་ཡང་དཀོན། / དཀྱིལ་འཁོར་ཧྲིལ་བོ་གཅིག་
ལ། / ངའི་ཡོད་ཚད་ཀྱི་བརྩེ་སེམས་འཇོག་ཐུབ་ན། / དེ་ནི་ངའི་ང་རྒྱལ་ཡིན་པ་
ངས་ཤེས་ཡོད”ཞེས་པའི་ཚིག་དུམ་འདི་ལ་ཅུང་བསམ་ནའང་བོད་ཀྱི་མི་རིགས་
ཀྱི་རང་ཆོས་སམ་བླ་སྲོག་གཙིགས་སུ་བཟུང་ནས་དེ་དང་ནམ་ཡང་མ་བྲལ་བར་
འཁོར་བ་འཁོར་ཅིང་འཇིག་རྟེན་འཇིག་པའི་ཀློང་ན “ མི་བཤིག་པའི་རླུང་་་་
གཟུགས་ཕྲ་མོར་བརྟེན་པའི་རྣམ་ཤེས”དང“མ་གྱུར་སེམས་ཅན་ཐམས་
“ བདག་པས་གཞན་གཅེས་བྱང་ཆུབ་ཀྱི་སེམས”ཞེས་བོད་མི་རིགས་འདིའི་་
སེམས་ཁམས་སུ་བག་ལ་ཉལ་ཞིང་གཞོམ་གཞིག་བྲལ་བའི་བསམ་བློའི་འཁྱེར་སོ་
དང་མཛེས་དཔྱོད་ཀྱི་ལྟ་བར་ཧ་ཅང་མཐུན་པ་དེ་དག་སྙན་རྩོམ་གྱི་བརྗོད་བྱར་
53O



གངས་ཞུན།
དེ་
བདམས་ནས། མི་རིགས་འདིའི་བདེ་སྡུག་ལ་བློ་ ཁ་ནང་དུ་ ཕྱོགས་ བཞིན་་
གདུང་སེམས་དང་རེ་སྙེག་གིས་ཁེངས་ལ། སྲོལ་རྒྱུན་སྙན་ངག་གི་ཚིག་བྱེ་བྲག་
པའི་མཛེས་པ་དེ་ལས་བརྒལ་ཏེ་སྙན་ངག་གསར་བའི་ཡོངས་ཁྱབ་པའི་སྟེང་གི་
མཛེས་ཆོས་དེ་དངོས་ཤུགས་གང་རུང་ནས་ཕྱིར་མཚོན་བྱེད་ཀྱིན་མར་དྲི་དང༌
རྩམ་དྲི་ངང་གིས་འཐུལ་བའི་སྲོལ་རྒྱུན་ལ་རྐང་ཚུགས་ཤིང་འཛམ་གླིང་ལ་མིག་
ཕྱོགས་ནས་གསར་གཏོད་ཀྱི་བློ་སྟོབས་དྲག་ཏུ་འཕྱུར་བས། ད་གཟོད་ཀློག་པ་
པོའི་ཡིད་འཕྲོག་པའི་མི་རིགས་ རང་བཞིན་གྱི་ཕུལ་བྱུང་བརྩམས་ཆོས་བྱུང་་་
ངོ་།
དེ་ལྟར་མི་རིགས་ཤིག་གི་རིག་གནས་རྐང་སྟེགས་ སུ་བྱས་ཏེ་རྩོམ་པར་
ཞུགས་ན། སྐུ་ཞབས་གངས་ཞུན་མཆོག་ལ་མི་རིང་བར “ འཛམ་ གླིང་རྩོམ་
རིག”གི་གསེར་གྱི་ཆོ་ལོ་ཞིག་གནང་བར་ཡིད་ཆེས་བརྟན་པོ་བྱས་ཆོག དེང་
སང“སྙན་ངག་མཁན་པོའི”ཁྲོད་དུའང་འཛམ་གླིང་རྩོམ་རིག་ལ་དོན་སྤྱིའི་གོ་བ་
ཙམ་ཡང་མ་སོང་བར་ཡོ་རོབ་དང་ནུབ་ཕྱོགས་རྩོམ་རིག་ལྟ་བུ་འཛམ་གླིང་རྩོམ་
རིག་ཏུ་ངོས་འཛིན་པའང་རེ་གཉིས་ཙམ་མིན། དེ་བས“ང་ཚོས་རང་ཅག་གི་
སྙན་ངག་འདི་འཛམ་གླིང་སྙན་ངག་ཁྲོད་དུ་བསྐྱལ་དགོས་ན་བསྐྱལ་མཁན་རང་
ཉིད་ཡིན་ལ་བསྐྱལ་རྒྱུའང་རང་ཉིད་ཡིན”ཞེས་བརྗོད་པ་བབཞིན་འཛམ་གླིང་
རྩོམ་རིག་ཅེས་པ་ནི་འཛམ་གླིང་ཐོག་གི་མི་རིགས་ཚང་མས་རང་རིགས་ལ་མངའ་
བའི་ཁྱད་ཆོས་ཀུན་སྐད་ཆའི་སྒྱུ་རྩལ་གྱི་ལམ་ནས་ཕྱིར་མཚོན་ལེགས་པར་བྱས་
པའི་ཕུལ་བྱུང་བརྩམས་ཆོས་སྤྱི་ལ་གོ་བ་མ་ཡིན་ནམ། ངས་བསམ་ན་ཁོང་གི་
《 འཁོར་བའི་སྡུག་བསྔལ》དང《 འཁོར་བའི་འཐབ་ར》《ང་དང་མེས་པོའི་་
སེམས་བསྐྱེད》《འཁོར་བའི་མགྲོན་པོ》(1998 ལོའི《སྦྲང་ཆར》དེབ་གཉིས་པ་དང་
བཞི་བའི་སྟེང)《བར་དོ་ངོ་སྤྲོད་ཀྱི་གླུ》(1999 ལོའི《 གངས་རྒྱན་མེ་ཏོག》དེབ་གསུམ་
པའི་སྟེང)ལ་སོགས་པའི་སྙན་རྩོམ་མང་པོ་ཡང་བསམ་བློ་དང་སྒྱུ་རྩལ་གང་ཅིའི་
531



ནགས་ཀློང་ཁུ་བྱུག་འདུ་གནས།
ཐད་ནས་མི་རིགས་འདིའི་རིག་གནས་ཀྱི་ཡང་སྙིང་ལ་ཡང་བསྐོར་བསྐྱར་བསྐོར་
བྱས་ནས་གསར་གཏོད་ཀྱི་བློ་ཁ་ནང་དུ་ཕྱོགས་ཏེ་རང་དང་འཕྲོད་པའི་ཉིང་
བཅུད“ནང་འདྲེན”བྱས་པ་ལས་མི་རིགས་ཤིག་གི་ནང་སེམས་ཀྱི་མཛེས་པ་དེ་
སྤྲིན་ཕུང་འཕྱུར་བ་བཞིན་རྔམ་ཞིང་བརྗིད་པའི་ངང་འགོག་མེད་དུ་ཕྱིར་མངོན་
པས་ན་འཛམ་གླིང་རྩོམ་རིག་གི་གྲས་སུ་འཚང་ཁ་བརྒྱབ་ཆོག་ཆོག་རེད་སྙམ།
ལ་ལས་ཁྱོད་ཀྱིས་འུད་བསྟོད་ཐལ་དྲགས་སོང་ཟེར་ཡང་། གཏན་ནས་
མ་ཡིན་ཏེ། གཅིག སྐུ་ཞབས་གངས་ཞུན་མཆོག་གི་སྲོལ་རྒྱུན་སྙན་ངག་དང་
རིག་གནས་ལ་སྦྱངས་པ་མི་དམན་ཞིང་གྲུབ་འབྲས་གཡུར་དུ་ཟ་བ་བླངས་ཡོད་
པས་རྩ་བ་མེད་ཅིང་རྩེ་མོ་རྒྱས་པའི “སྙན་ངག་མཁན་པོ”དག་དང་མི་འདྲ་བ།
གཉིས། བོད་མི་ རིགས་ཀྱི་བསམ་བློའི་འཁྱེར་སོ་དང་ མཛེས་དཔྱོད་ལྟ་བ།
ཡུལ་སྲོལ་གོམས་གཤིས་ལ་ངེས་ཤེས་ཟབ་ཅིང་དེར་མཐོང་ཆེན་རྒྱ་ཆེན་པོ་བྱས་
ཡོད་པས་མི་རིགས་ཤིག་གི་ཡང་སྙིང་ལ་རྒྱུས་ལོན་ཉུང་ཞིང་དེ་སྣང་མེད་དུ་
བཞག་ནས་སྙན་རྩོམ་སྤེལ་བ་དང་མི་འདྲ་བ། གསུམ།
ཁོང་གིས་སྙན་ངག
“སྒྱུ་རྩལ་ནི་ཉུང་ཅི་ནུས་པའི་ཐབས་ཀྱིས་མང་ཅི་ཐུབ་པའི་བསམ་བློ་མཚོན་པར་
བྱ་བ་ཡིན”(པར་ཛ་ཁེ)ཞེས་བརྗོད་པ་བཞིན་ཉུང་ཞིང་ཉིང་བཅུད་ལྡན་ལ་ཇི་
ལྟར་བསམས་ན་དེ་ལྟར་གོ་རྒྱུ་ཟབ་མོ་དང་རང་བཟོས་ཀྱི་ཐ་སྙད་མེད་ཅིང་བོད་
སྐད་རྣལ་མ་ལས་གྲུབ་ཡོད་པས་བྱིས་པའི་ངག་གི་ལྡབ་ལྡིབ་བཞིན་བརྒལ་ཞིང་
བརྟག་ནའང་གོ་རྒྱུ་ཅི་ཡང་མེད་པའི་སྙན་ངག་དང་མི་འདྲ་བ། བཞི། ཉིད་
ཀྱིས་སྲོལ་རྒྱུན་རྐང་སྟེགས་སུ་བྱས་ནས་འཛམ་གླིང་ལ་མིག་ཕྱོགས་ཤིང་གསར་
གཏོད་ཀྱི་བློ་ཁ་ནང་དུ་གཏད་དེ་མི་རིགས་ཀྱི་རང་བཞིན་ལྡན་ལ་འཛམ་
འཛམ་ གླིང་
རྩོམ་རིག་གི་གྲས་སུའང་བགྲང་ཆོག་པའི་ཕུལ་བྱུང་བརྩམས་ཆོས་མཛད་ཡོད་
པས་ཚུར་ལེན་ཡོད་ལ་བླང་དོར་མེད་པ་དང་ཆ་རྒྱུས་མེད་པར་ཟེར་སྒྲོས་ཙམ་ལ་
ཁུངས་བཅོལ་ཏེ་སྙན་ངག་འབྲི་བ་དང་མི་འདྲ་བ་ཆེན་པོ་བཞིས་སྒོ་ནས“ངེས་པ་
532



གངས་ཞུན།
དོན་གྱི་སྙན་ངག་པ”ཞེས་ངག་ལས་ཤོར་སོང་། །
མཆན།
1. 《*#* ཆ་ ༣ 》
2. གངས་ཞུན་གྱི《གནམ་འོག་འདི་ན་སྙན་ངག་ལ་རང་དབང་དུ་ཁོ་ལོ་སྒྱུར་ཐུབ་
མཁན་མེད》(1998 ལོའི《གངས་རྒྱན་མེ་ཏོག》དེབ་གསུམ་པར་གསལ）
''
533



ཕ་བོང་།
ཕ་བོང་།
ངོ་སྤྲོད་མདོར་བསྡུས།
ཕ་བོང་ལགས་ནི། མཚོ་ལྷོ་ཞིན་ཧེ་རྫོང་གི་མི་ཡིན་ལ། 2000ལོར་
མཚོ་སྔོན་མི་རིགས་དགེ་འོས་མཐོ་རིམ་ཆེད་སྦྱོང་སློབ་གྲྭ་ནས་མཐར་ཕྱིན། ཁོ་
སློབ་གྲྭ་དེར་ཡོད་སྐབས་སློབ་གྲྭའི《ཡིག་སྒྱུར་ཚགས་པར》གྱི་བསྒྱུར་སྒྲིག་པ་དང
《 ཁ་བའི་གང་བུ》རྩོམ་རིག་ཚོགས་པའི (རྒྱ་ཡིག) སྤྱི་ཁྱབ་རྩོམ་སྒྲིག་པ་དང་་
ཚོགས་གཙོ། 《སྐར་ཚོམ》གྱི་ཚོགས་གཙོ་སོགས་ཀྱི་འགན་ཁུར་མྱོང་བ་མ་ཟད།
ཞོར་དུ་རྒྱ་བོད་ཡིག་རིགས་གཉིས་ཀྱི་ལམ་ནས《གངས་ལྗོངས་རིག་གནས》དང
《བོད་ཀྱི་རྩོམ་རིག་སྒྱུ་རྩལ》《 ལྷོ་ཁའི་རྩོམ་རིག་སྒྱུ་རྩལ》《 གངས་རྒྱན་མེ་ཏོག》
《 མཚོ་སྔོན་སློབ་གསོ》《 མཚོ་སྔོན་ཁྲིམས་ལུགས་ཚགས་པར》《 ཀྲུང་གོའི་ན་་་
གཞོན་ཚགས་པར》《འབྲི་རྩོམ་དང་ཀློག་འདོན》སོགས་བོད་ཁུལ་དང་རྒྱལ་
ནང་གི་དུས་དེབ་དང་ཚགས་པར་སྟེང་ལྷུག་རྩོམ་དང་དཔྱད་རྩོམ། སྙན་ངག་
སོགས་དྲུག་ཅུ་ལྷག་སྤེལ་མྱོང་བ་ལས་གཞན། ཁོ་རང་ལོ་གསུམ་ལ་བསྟུད་མར་
སློབ་གླིང་སྙན་ངག་པར་བདམས་པ་དང་། 99ལོར་རྒྱལ་ཡོངས་ཀྱི་སློབ་ཆེན་
སློབ་མའི་ཚོགས་གཙོ་མཚམས་སྦྱོར་ཞེས་པའི་ལེ་ཚན་ནང་མཚམས་སྦྱོར་བྱས་
ཡོད། །
535



ནགས་ཀློང་ཁུ་བྱུག་འདུ་གནས།
བརྒྱུད་རིམ་ཞིག
པདྨ་རིག་འཛིན།
བརྒྱུད་རིམ་ཐུང་ཐུང་འདིའི་ནང་དུ་རྩོམ་ལུས་མི་འདྲ་བའི་བརྩམས་ཆོས་
དྲུག་ཅུ་ལྷག་བྲིས་ཀྱང་བརྩམས་ཆོས་ཡག་པོ་ཞིག་སྟོན་ཅེས་ན་ཁྱེར་ཡོང་རྒྱུ་ཧ་
ཅང་ཁག་པོ་རང་འདུག ཡིན་ན་ཡང་བརྒྱུད་རིམ་འདིའི་ཁྲོད་ནས་ངས་ལྟ་
ཚུལ་ཞིག་རྙེད་ཅིང་རང་ཉིད་ལ་འོས་པའི་རྩོམ་ལུས་ཤིག་ཀྱང་གདམ་གསེས་བྱས།
ལྟ་ཚུལ་གྱི་ལེའུ།
རྩོམ་པ་པོ་སུ་ཡིན་ཡང་རང་ཉིད་གནས་སའི་ཁོར་ཡུག་དང་དེའི་གཡས་
གཡོན་གྱི་བྱ་དངོས་ཆེ་མ་ཆུང་གསུམ་རྩོམ་ཡིག་གི་བརྗོད་བྱ་བྱས་ཚེ་ད་གཟོད་
རྩོམ་ཡིག་ཡག་པོ་ཞིག་འབྲི་ཐུབ་ལ། བརྗོད་བྱ་སྣ་མང་ཅན་གྱི་རྩོམ་རིག་གི་
སྟེགས་བུ་ཞིག་ཆགས་ཐུབ། འོན་ཀྱང་ད་ལྟ་ང་ཚོའི་བོད་ཀྱི་གསར་རྩོམ་པ་མང་
པོ་ཞིག་ལ་ཆ་མཚོན་ན་རང་ཉིད་གནས་སའི་ཁོར་ཡུག་དང་རང་ཉིད་ཀྱི་ལྟ་བ།
སྤྱི་ཚོགས་ཀྱི་གནད་ཀ་སོགས་གཙོར་བཟུང་ནས་རྩོམ་ཡིག་འབྲི་མཁན་ཉུང་ཉུང་
རེད། ཚང་མས་མཁྱེན་གསལ་ལྟར་དགོན་པ་ན་གནས་པའི་གྲྭ་པ་ཚོའི་སྙན་
ངག་གི་བརྗོད་བྱ་བརྩེ་དུང་དང་ཁེར་རྐྱང་ཡིན་ལ། སློབ་གླིང་གི་སློབ་མ་ཚོའི་
རྩོམ་ཡིག་གི་བརྗོད་བྱའང་བརྩེ་དུང་དང་ཁེར་རྐྱང་རེད། གཞན་པ་མང་ཆེ་བ་
ཞིག་ཀྱང་དེ་ལས་མ་འདས། ལྷག་པར་དུ་གྲྭ་པ་ལ་ལ་ཞིག་གི་རྩོམ་ཡིག་གི་
བརྗོད་བྱ་ཚད་ལས་བརྒལ་བའི་འཇིག་རྟེན་གྱི་སྣང་བས་སྦགས་ཡོད་པས་གྲྭ་པ་
ཞིག་གིས་བྲིས་པ་རེད་ཅེས་ན་རྣར་མི་འགྲོ་བའི་ཚུལ་དུ་གདའ། ངས་བསམ་
536



ཕ་བོང་།
པར་དགོན་སྡེ་ཁག་གི་གྲྭ་པ་སྙན་ངག་པ་ཚོས་རང་རང་གི་ཆོས་ལུགས་ཀྱི་ཡང་
དག་པའི་ལྟ་བ་དང་རིན་ཐང༌། འཇིག་རྟེན་ལྟ་ཚུལ་སོགས་རྩོམ་ཡིག་གི་བརྗོད་
བྱ་བྱས་པ་དང་། སློབ་མ་དང་གཞན་ པ་ཚོས་ཀྱང་དེ་ ལྟར་བྱས་ཚེ་ད་གཟོད་
རིན་ཐང་ཆེ་སྙམ། གལ་ཏེ་ཚང་མས་འཇིག་རྟེན་སྣང་བ་དང་ཁེར་རྐྱང་གི་སྐོར་
བྲིས་ནས་བསྡད་ཚེ་ང་ཚོའི་རྩོམ་ཡིག་གི་བརྗོད་བྱ་སྣ་མང་ཅན་དུ་བགྲོད་པར་
བར་ཆད་བཟོ་བ་དང༌། རྩོམ་ཡིག་གི་བརྗོད་བྱའི་མདུན་ལམ་ཡང་ཇེ་ཆུང་ཡིན་
པ་མ་ཟད། དེ་ནི“དངོས་གནས་གསར་རྩོམ་གྱི་དལ་འགོར”ཞིག་མ་ཡིན་ནམ།
ཀུན་གྱིས་ཤེས་གསལ་ལྟར་རྒྱ་མི་རིགས་ལ་མཚོན་ནས་བཤད་ན་བརྗོད་
བྱའི་ཐད་ནས“སློབ་གླིང་རྩོམ་རིག”དང“དམག་མིའི་རྩོམ་རིག” “གཞི་རིམ་
རྩོམ་རིག” སོགས་མང་བ་དང་། ཐ་ན་སྒྲུང་གཏམ་གཅིག་པོར་ཡང“དམག་
མིའི་སྒྲུང་གཏམ” དང༌། “ སློབ་གླིང་སྒྲུང་གཏམ”། “ གྲོང་ཁྱེར་གྱི་སྒྲུང་་
གཏམ”སོགས་དབྱེ་བ་མང་པོ་མཆིས། ང་ཚོས་ཀྱང་དུས་ནམ་ཞིག་ལ་བོད་ཀྱི་
དེང༌ རབས་རྩོམ་རིག་ལ་དཔྱད་པ་གཏོང་སྐབས“ དགོན་པའི་རྩོམ་རིག” དང
“སློབ་གླིང་རྩོམ་རིག”སོགས་དབྱེ་བ་མང་པོ་འབྱེད་རྒྱུ་ཡོད་པའི་ཕྱོགས་ལ་འབད་
པ་བྱེད་དགོས།
ངས་བསམ་པར་ད་སྐབས་སྙན་ངག་པ་ལ་ལ་ཞིག་གིས་གླུ་བླངས་པ
ཤུགས་མེད་པར་ལྡབ་ལྡིབ་ཡིན་པའང་རང་ལ་ཆ་ཡོད་རྒྱུས་ཡོད་ཀྱི་བྱ་དངོས་སྙན་
ངག་གི་བརྗོད་བྱ་མ་བྱས་པར་བཙན་ཚུགས་ཀྱིས་རང་དང་ཐག་རིང་བའི་སྐོར་
བྲིས་པར་ཐུག་ཡོད་སྙམ།
རང་ཉིད་ལ་མཚོན་ནས་བཤད་ན་ཡང་ལོ་བཅུ་གསུམ་ནས་ཉེར་བཞིའི་
བར་དུ་སློབ་ གླིང་ཏག་ཏག་ནས་འཚོ་བ་རོལ་ ཅིང་དེའི་ སྐོར་གྱི་འཚོ་བ་ ཁོ་ ན་
བརྗོད་བྱ་བྱས་ནས་རྩོམ་ཡིག་ལེགས་པོ་གཅིག་ཀྱང་མ་བྲིས་པར་ད་ལྟ་འགྱོད་སྣང་
ཧ་ཅང་ཆེ།
537



ནགས་ཀློང་ཁུ་བྱུག་འདུ་གནས།
བ
ལྷུ་
གདམ་གསེས་ཀྱི་སྐོར།
གོང་ནས་བརྗོད་པ་བཞིན་བརྒྱུད་རིམ་ཐུང་ཐུང་འདིའི་ཁྲོད་དུ་ངས་ལྷུག་
རྩོམ་དང་སྙན་ངག སྒྲུང་གཏམ་དང་དཔྱད་བརྗོད་སོགས་རྩོམ་ལུས་སྤྱད་དེ་
རྩོམ་ཡིག་དྲུག་ཅུ་ལྷག་བྲིས་ཀྱང་དེའི་ཁྲོད་ནས་གོ་གནས་གཙོ་བོ་འཛིན་མཁན་
དང་བརྗོད་རིན་ཅུང་ཙམ་ཡོད་པ་ནི་ལྷུག་རྩོམ་ཡིན། དེ་བས་བརྒྱུད་རིམ་
འདིའི་ས་སྲོད་ནས་སྔ་འདང་ཕྱི་འདང་མང་བོ་ཞིག་བརྒྱབ་ཚེ་ད་གཟོད་སང་ཉིན་
གྱི་ཞོགས་པའི་ཁྲོད་ནས་བཟུང་ ལྷུག་རྩོམ་གཙོ་བོར་འཛིན་རྒྱུར་སེམས་ཐག་་་
བཅད་ཟིན།
གཞན་སྔོན་ཆད་ནས་ང་ལ་ཚོར་བ་རྣོན་པོ་ཞིག་ཡོད་པ་ནི་ལྷུག་རྩོམ་གྱི་
ལམ་ནས་རང་ཉིད་ཀྱི་ལྟ་བ་བརྗོད་ཚེ་སྙན་ངག་དང་འདྲ་བར་གཟབ་ནན་ཞིག་
ཡིན་མི་དགོས་ལ། སྒྲུང་གཏམ་དང་མཚུངས་པར་ཀྱག་ཀྱོག་དང་བྱུང་རིམ་
མང་བོ་ཞིག་བརྒྱུད་དགོས་པའི་ངལ་དུབ་ཡེ་ནས་མེད་པར། རང་གི་སེམས་
ཁོང་གི་ལྟ་བ་ཚང་མ་ཐད་ཀར་དུ་གང་འདོད་འདོད་དུ་བྲིས་ཆོག་ལ། གང་
དྲན་དྲན་དུ་སྨྲས་ཀྱང་ཆོག་པས་ང་རྩོམ་ལུས་འདིར་ཧ་ཅང་དགའ། ཡང་
གཅིག་བཤད་ན་རྩོམ་ལུས་འདི་བརྒྱུད་དེ་ཡིད་སེམས་ཀྱི་འགྱུར་བ་བརྗོད་ཆོག་ལ།
སེམས་ཁོང་གི་ལྟ་བ་བྲིས་ཆོག་པར་འདོད།
ང་ཚོས་ད་དུང་ཤེས་པ་ཞིག་ལ་ད་སྐབས་གསར་རྩོམ་པ་མང་པོ་ཞིག་་་་
དབྱངས་ཅན་ལྷ་མོའི་ཕོ་བྲང་གི་གཡས་གཡོན་དང་མདུན་རྒྱབ་ཏུ་འཚང་ཁ་ཤིག་
ཤིག་བྱེད་རྒྱུ་ལས། ལྷུག་རྩོམ་གྱི་ལམ་ཆེན་འདིར་འཇུག་རྒྱུ་བརྗེད་པའང་ངས་
རྩོམ་ལུས་འདི་བདམས་པའི་རྒྱུ་རྐྱེན་ལས་མ་འདས་སོ། །
གཞན་དག་གི་ལེའུ།
ད་སྐབས་ན་གཞོན་མང་ཆེ་བ་ཞིག་ལ་མཚོན་ནས་བརྗོད་ན་སྙན་ངག་རེ་
འགའ་བྲིས་རྗེས་རང་ཉིད་སྙན་ངག་པར་རློམ་པ་དང་། དཔྱད་བརྗོད་འགའ་
538



ཕ་བོང་།
རེ་བྲིས་ཏེ་དཔྱད་བརྗོད་པར་རློམ་པ་ནི་ནོར་འཁྲུལ་གྱི་བསམ་བློ་ཞིག་རེད། མ་
གཞི་གསར་རྩོམ་བྱེད་རྒྱུ་ནི་དུས་ཡུན་རིང་པོ་ཞིག་གམ་མི་ཚེ་གཅིག་གི་བྱ་བ་ཡིན།
དེ་བས་དུས་ཡུན་རིང་བོ་ཞིག་ལ་གསར་རྩོམ་གྱི་བྱ་བ་གཉེར་ཚེ་ད་གཟོད་རྩོམ་
གཤིས་ཤིག་ཆགས་སྲིད་ལ། ཐུན་མོང་མ་ཡིན་པའི་རྩོམ་རིག་གི་ལྟ་བ་ཞིག་ཀྱང་
ཡོད་ངེས།
ངས་ཀྱང་རང་ཉིད་དུས་ཡུན་རིང་པོ་ཞིག་ལ་ལམ་འདིར་འཇུག་རྒྱུའི་དམ་
བཅའ་བཞག་ཟིན་པས། ངའི་བསམ་ཚུལ་འདི་རྟག་པར་སྨོན།
539



ནགས་ཀློང་ཁུ་བྱུག་འདུ་གནས།
བབ་བསྟུན་གྱི་ཚིག་འགའ།
སྐྱ་བྷ།
སྤྱིར་ན་ལྷུག་རྩོམ་གྱི་བརྩམས་ཆོས་རེ་ཟུང་ལས་མེད་པའི་བདག་ལ་མཚོན་
ནས་བཤད་ན། ལྷུག་རྩོམ་ལ་མོས་ཤིང་ཕལ་ཆེར་ལྷུག་རྩོམ་ཁོ་ན་འབྲི་བཞིན་
པའི་ཕུ་བོ་ལགས་དང་ཁོའི་ལྗགས་རྩོམ་ གླེང་རྒྱུ་ཁག་པོའི་གནས་སུ་གྱུར་མོད།
འོན་ཀྱང་གཅིག་ནས་ངེད་གཉིས་མ་གཅིག་གི་བྱང་ཁོག་བརྒྱུད་པའི་སྤུན་ཡིན་
ཞིང་། ཕྱོགས་གཞན་ཞིག་གཅིག་ལ་འབབ་པ་གཞི་བྱས་ཏེ། འདིར་ཕུ་བོ་
དང་འབྲེལ་ཡོད་ཀྱི་ཚིག་འགའ་ནུས་ཚོད་ཀྱིས་འཆད་པར་བྱའོ།
ཕུ་བོ་ལགས་མཚོ་ལྷོ་དགེ་ཐོན་སློབ་གྲྭར་ཞུགས་པ་ནས་གསར་རྩོམ་གྱི་འགོ་
བཟུང་ཞིང་། དེ་དུས《གངས་རྒྱན་ན་ཆུང་ཚགས་པར》ནི་ཁོའི་བརྩམས་ཆོས་
སྤེལ་སའི་གནས་འབའ་ཞིག་ཡིན། དགའ་ཕྱོགས་སམ་རྐྱེན་ཅི་ཞིག་གིས་ཡིན་
པ་མི་ཤེས་མོད། ཕུ་བོས་སྐབས་དེ་ནས་བཟུང་ལྷུག་རྩོམ་འབྲི་བར་འབད་པ་
བྱེད་ཀྱིན་ཡོད་པར་མ་ཟད་ལྷུག་རྩོམ་གྱིས་ཁོའི་བརྩམས་ཆོས་ལས་གོ་གནས་གལ་
ཆེན་ཟིན་ཡོད། རྒྱུ་མཚན་དེ་ལྟ་བུ་ཞིག་གི་དབང་གིས་ལྷུག་རྩོམ་ནི་ཁོའི་འཚོ་
བའི་གྲུབ་ཆ་ཉག་གཅིག་ཏུ་གྱུར་ཅིང་ཇ་ཁ་ཆང་ཁ་རེ་ནས་བགྲོ་གླེང་རེ་བྱེད་དུས་
ཀྱང་ཁོ་ལ་དེའི་སྐོར་གྱི་སྐད་ཆ་ཧ་ཅང་མང་། མི་ཞིག་གིས་རང་གི་
མཐར་གཏུགས་ཀྱི་དགའ་ཕྱོགས་དང་ཚེ་གང་བོར་ཅི་ཞིག་གཉེར་རྒྱུ་ཧ་ཅང་ནས་
དཀའ་མོད། འོན་ཀྱང་གཏན་འཁེལ་བྱེད་ཐུབ་པ་དག་གིས་དེའི་རྒྱུན་དེ་ལྟར
ངོ་མ།
མ
54O



ཕ་བོང་།
བསྐྱུར་མི་སྲིད། དྲན་ཐོག་ཏུ་སྙན་ངག་པ་ཞིག་གིས་འདི་ལྟའི་ལེགས་བཤད་
ཅིག་གསུང་མྱོང་སྟེ། “ང་ལ་མཚོན་ནས་བཤད་ན་ཆེས་གལ་ཆེ་བ་ནི་སྒྲ་འཚོལ་
རྒྱུ་དེ་ལགས། གལ་སྲིད་སྒྲ་རྙེད་སོང་ན་གཞན་དག་ཆུ་རྐའི་ནང་དུ་དྲངས་པ་
བཞིན་ནོ། །”ཞེས་གསུངས་ པ་ལས་ཀྱང་གོང་གི་གནས་ལུགས་དེ་གསལ་་
བཤད་བྱེད་ཐུབ་པར་སྙམ། ཕྲན་གྱིས་བལྟས་ན་རང་རེའི་ལྷུག་རྩོམ་པ་དང་
སྙན་ངག་པ་སུ་ཡིན་རུང་། ཆུ་བོའི་རྒྱུན་ལ་འཁུ་བའི་བརྩོན་པ་དང་། ལྟ་རྒྱ་
ཐོས་རྒྱ་ཧ་ ཅང་ཆུང་བར་འདོད། རྒྱུའི་བསམ་བློ་བ་ གྲགས་ ཅན་ ཁུང་ཙིས
“ བདག་ནི་བརྩོན་པར་མི་སུན་པ་དང༌། གཞན་ལ་ཁྲིད་པར་མི་སྐྱོ་བ་རེད།
” ཅེས་གསུངས་ཡོད་པའི་མན་ངག་འདི་འུ་བུ་ཅག་གི་ཡིད་ལ་དམ་དུ་
འཛིན་རྒྱུ་ཧ་ཅང་ནས་གལ་ཆེ།
ཉིས་སྟོང་ལོའི《བོད་ཀྱི་རྩོམ་རིག་སྒྱུ་རྩལ》དེབ་ལྔ་བའི་སྟེང་དུ་འཁོད་པའི་
ཕུ་བོའི་ལྷུག་རྩོམ《ཉིས་སྟོང་ལོར་ང་ཚོ་མེ་བཞིན་འབར་དགོས》ཞེས་པ་ལས་འུ་
ཚོས་ཕུ་བོའི་གཞོགས་འགའ་གསལ་ལྷང་ངེར་མཐོང་ཆོག་སྟེ། མེ་བཞིན་
འབར་དགོས་པའི་ཆོས་ཉིད་དེའི་དབང་གིས། ང་ཚོར་སྡུག་ཡུས་དང་འཁང་
ར་ཟད་མཐའ་མེད་པ་ཞིག་ཡོད་ཅིང་དེའི་རྒྱབ་རོལ་གྱི་གྲང་ངར་དང་ཀྱག་ཀྱོག་
མང་བོ་ཞིག་སྔར་བཞིན་འུ་བུ་ཅག་གི་བགོ་སྐལ་དུ་སྨིན། ལྷུག་རྩོམ་འདིའི་ཐ་
སྙད་རེ་རེ་དང༌། དུམ་མཚམས་རེ་རེ། ཐ་ན་ཆིག་ཤད་རེ་རེས་ཀྱང་ཕུ་བོ་
ལགས་ཀྱི་མཐར་ཐུག་གི་དམིགས་ཡུལ་དང་བློ་ཡིད་ལས་འགོངས་པའི་སྙིང་་
སྟོབས་མཚོན་ཐུབ་པར་སྙམ།
ཁོས་ན་ཟུག་ཆེན་པོས“ཉིས་སྟོང་ལོར། ང་ཚོ་
མེ་བཞིན་འབར་དགོས། གསན་ཨེ་བྱུང་ང་ཡི་སེམས་པ་ལགས”ཟེར།
མུར་འགྲུལ་བཞུད་པ་འདིས་སྐད་གསེང་དེ་བས་མཐོ་རུ་བཏེགས་ཏེ“ད་ནི་ལུས་
ཕུང་འདི་སེར་སྣ་མེད་པར་མིའི་རིགས་ཀྱི་བདེ་སྐྱིད་ཀྱི་དོན་དུ་འབར་དགོས་པས།
རེ་བ་དང་འདོད་བློ་ཅི་ཡང་མེད་པར། ཐ་ན། དུར་ཁྲོད་ཀྱི་སྒོ་གླེགས་རྡུང་
དེ་
541



ནགས་ཀློང་ཁུ་བྱུག་འདུ་གནས།
བ་
དུས་ཨོཾ་དྲི་དྲི་ཙམ་གྱི་སྐྱེལ་མ་མེད་ཀྱང་། མེ་བཞིན་འབར་དགོས་ཨང”ཟེར།
སྙིང་སྟོབས་འདི། སྤོབས་པ་ལ
འདི། སྐུལ་སློང་འདི།
ན་ཟུག་འདི། འདི་
དག་ཡོད་པས་ཕུ་བོ་ལྟ་བུ་མང་པོ་ཞིག་དུས་རབས་གསར་བ་ཞིག་གི་བདག་པོ་རུ
གྱུར་ཅིང་། ཏག་ཏག་འདི་མངའ་བའི་དབང་གིས་རྟོག་གེ་བ་ཁྲི་ཁྲི་འབུམ་
འབུམ་ཁ་ཅིག་གི་མིག་ནང་གི་ཚེར་མ་དང་ཁ་ཅིག་གི་མགོན་སྐྱབས་དྲིན་ཆེན་དུ་
གྱུར་ པ་ལགས། ལྷུག་རྩོམ་འདི་ལས་གཞན། བརྒལ་མི་ཚར་བའི་བར་་
ཐག》དང《 ཁྲིམས་དཔོན》《གནམ་སྔོན་པོ》《དྲན་གདུང་གི་ལེའུ》སོགས་ཀྱིས་
ཀྱང་ཕུ་བོའི་རྩོམ་གཤིས་དང་ཁོའི་མི་ཚེ་ཡི་དགའ་སྐྱོ་ཆགས་སྡང་སོགས་གསལ་གྱི་
ལེར་མཚོན་ཐུབ་ཀྱང་འདིར་གཅིག་ནས་ཡིག་ཚོགས་ལ་འཇིགས་ཏེ་མ་སྤྲོས་ཤིང་།
གཉིས་ནས་དཔྱད་པ་སྤེལ་བ་ཚད་ལས་བརྒལ་བར་སྙམ་སྟེ་མ་བྲིས། འོན་ཀྱང་
ཕྲན་གྱིས་ཚིག་ཐག་ཆོད་པོས་སྒོ་ནས་སྨྲ་ཐུབ་པ་ཞིག་ནི། ཕུ་བོའི་ལྷུག་རྩོམ་
དག་བཀླགས་ རྗེས་ ཁྱོད་ ལ་ ཚོར་ སྣང་ སྣ་ ཚོགས་ ཤིག་ སྟེར་ངེས་ པར་ མ་ ཟད།
ཁྱོད་ཀྱིས་སྣང་ངོར་ལྷུག་རྩོམ་འདི་དག་ལ་རྩོམ་གཤིས་ཤིག་ཆགས་ཀྱིན་འདུག་
སྙམ་ཁོ་ཐག་གོ
ལེ། ཕུ་བོ་ཀྱེ། མེ་བཞིན་འབར་དགོས་པ་དེ་ཁྱོད་ཡིན་ལ་ངའང་ཡིན།
ད་དུང་ཁོ་བོ་དང་ཁོ་མོ་ཚོའང་། ཁྱོད་ཀྱིས་རང་གི་སྙིང་གཏམ་འགས་ང་ཚོར་
སྐུལ་སློང་བྱས་པར་ཁྱོད་ཀྱི་ཀློག་པ་པོ་མང་པོ་ཞིག་གིས་ནམ་ཡང་བཀའ་
བཀའ་དྲིན་ཞུ་
ངེས། ཐ་ན་ དུས་ རབས་འདིས་ཀྱང་ཁྱོད་རང་ ཐུགས་ ནས་ འདོར་མི་སྲིད།
དེ་བས་ན། འབར་མཚམས་ཆད་མི་ཉན། བརླན་གྱིས་སྤྱི་གཙུག་ནས་རྐང་
མཐིལ་དང༌། དོན་ལྔ་སྣོད་དྲུག་བཟུང་རུང༌། འབར་མཚམས་ཆད་མི་ཉན་
འ
ཨང་།
542



...… ་༡ : ， , …… …...་， ，་，་ ..…………， , , ，
ནགས་ཀློང་ཁུ་བྱུག་འདུ་གནས།
', དྷ ་ ༌ ་ ་ ་
ལྡོང་ཡོན་ཏན་རྒྱ་མཚོ།
ངོ་སྤྲོད་མདོར་བསྡུས།
ལྡོང་ཡོན་ཏན་རྒྱ་མཚོ་ལགས་ནི། 1974ལོར་ ཟི་ཁྲོན་རྔ་བ་རུ་སྐྱེས།
སློབ་ཆུང་མཐར་ཕྱིན་རྗེས་ཆོས་སྡེ་ཆེན་པོ་སྒོ་མང་དགོན་དུ་ཞུགས། ལོ་ཉེར་
གསུམ་ནས་བཟུང་མགོ་ལོག་རྭ་རྒྱ་དགོན་ཤེས་རིག་ནོར་བུའི་གླིང་དུ་ད་བར་དཔེ་
ཁྲིད་ཀྱི་ལས་ཁོ་ན་གཉེར། རང་ལོ་བཅུ་བཞིའི་སྟེང་ནས་སྙན་རྩོམ་དང་དཔྱད་
སྒྲུང་གཏམ། ལོ་རྒྱུས། སྐར་རྩིས། རིག་པའི་སྐོར་སོགས་རྩོམ་
ཡིག་སྟོང་ཕྲག་ལྷག་བྲིས། དེ་དག་ལས་རྩོམ་ཡིག་ཉིས་བརྒྱ་ཙམ་དུས་དེབ་དང་
ཚགས་པར་སྟེང་བཀོད་ཅིང་གཟེངས་རྟགས་ཐེངས་མང་ཐོབ། 《མཛོད་དགེ་
གླིང་བ་དགོན་གྲོང་གི་ལོ་རྒྱུས》དང《རྔ་ཡུལ་སྒོ་མང་དགོན་གྱི་གདན་རབས》
《 དུས་རབས་ཉེར་གཅིག་པའི་སྙིང་གཏམ》བཅས་དཔེ་ཆ་གསུམ་དཔར་དུ་་་
བསྐྲུན་ཟིན།
རྩོམ།
༠༠ ཐ
544



ལྡོང་ཡོན་ཏན་རྒྱ་མཚོ།
ངའི་སྙན་ངག་གི་བརྒྱུད་རིམ་དང་མྱོང་ཚོར་ཕྲན་བུ།
ལྡོང་ཡོན་ཏན་རྒྱ་མཚོ།
ངའི་སྙན་ངག་གི་བརྒྱུད་རིམ།
ཀློག་མཁན་གྲོགས་པོ་ལགས། ངའི་མིང་ལ་ལྡོང་ཡོན་ཏན་དུ་འབོད་
ཅིང་གྲྭ་རྐྱང་དཀྱུས་མའི་འཚོ་བ་ཙམ་རོལ་ནས་ཡོད། ང་ནི་ཆེས་ཆུང་ངུའི་དུས་
ནས་སྙན་ངག་འབྲི་ཞིང་ཀློག་པར་དགའ་བས་ད་བར་དུ་རྩོམ་ཡིག་སྟོང་ཕྲག་ལྷག་
བྲིས་ཀྱང་གླེང་ཆོག་ཆོག་གི་སྙན་ངག་ཅིག་བགྲང་རྒྱུ་དཀོན། འོན་ཀྱང་འཇིག་
རྟེན་ཁམས་ཆེན་པོའི་ཕྱི་ནང་གི་འཕེལ་འགྱུར་ཐམས་ཅད་རྨང་གཞི་ཞིག་དང་རྒྱུ་
རྐྱེན་ཞིག་ལ་བརྟེན་དགོས་པ་ཆོས་ཉིད་དུ་གྲུབ་ཕྱིར་ངའི་སྙན་ངག་ལའང་ཐོག་
མའི་རྒྱུ་རྐྱེན་དང་བརྗེད་དཀའ་བའི་བྱུང་རིམ་ཞིག་བརྗོད་རྒྱུ་ཡོད། རང་ལོ་
བཅུ་བཞིར་སོན་པའི་སོས་ཀ་ཞིག་ཡིན། ཉིན་དེར་སྤུན་ཆུང་བློ་བཟང་སྦྱིན་
པས《རྔ་བའི་གསར་འགྱུར》ཞིག་བཟུང་ནས་བརྒྱུགས་ཡོང་སྟེ་དགོད་མ་འཛུམ་
གྱིས་ཕུ་བོ་ཁྱོད་མཁས་པར་གྱུར་འདུག་ཟེར། ངས་མགྱོགས་མྱུར་ངང་གསར་
འགྱུར་གྱི་པར་ངོས་བཞི་བར་བལྟས་ཚེ། “《 རྔ་ཡུལ་ཕྱུག་མོར་བསྟོད་པའི་གླུ་
ཆུང》ཡོན་ཏན་རྒྱ་མཚོས་བྲིས” གྲལ་འགྲིག་པའི་ཡིག་འབྲུ་དེ་དག་ངའི་མཐོང་
ལམ་དུ་གསལ་ལྷང་ངེར་སོན་པས་བཅོས་མིན་གྱི་དགའ་བ་གནོན་མ་ཐུབ་པར
(དགའ་བ་འདི་འདྲ་གསར་རྩོམ་པ་ཕལ་ཆེར་ལ་ཡོད་པར་སྣང) སྐད་ཤུགས་ཆེན་པོས།
ང་མཁས་པར་གྱུར་སོང་། ང་སྙན་ངག་པ་རེད་ཅེས་ས་མཆོང་གནམ་མཆོང་
བྱེད་བཞིན་ཚགས་པར་བཟུང་ནས་བཤེས་གཉེན་རིན་པོ་ཆེ་དང་ཕ་མ། སྤུན་
545



ནགས་ཀློང་ཁུ་བྱུག་འདུ་གནས།
མཆེད་གྲོགས་པོ་ཚང་མའི་སར་བརྒྱུགས་ཏེ་རྩོམ་འདི་ངས་བྲིས་ཚུལ་དང་ད་དུང་
རྩོམ་ཡོན་ཀྱང་སྟེར་རྒྱུ་ཡིན་ཚུལ་སོགས་མང་པོ་མང་པོ་ཞིག་བཤད། ཉིན་ཁ་
ཤས་ལ་ཚགས་པར་དེ་རུམ་ལ་བཅུག་ནས་ཡང་བལྟ་བསྐྱར་བལྟ་གྲངས་མེད་ཅིག་
བྱས་པས་སྤྲང་པོའི་སློག་པ་བཞིན་རྙིང་ཧྲལ་དུ་གྱུར། ངོ་མ་བཤད་ན། རྩོམ་
ཐུང་དེ་ཚགས་པར་ཐོག་བཀོད་ཐུབ་པ་ནི་རྩོམ་སྒྲིག་པ་ཞིག་གིས་སྙིང་རྗེས་་་་
གཟིགས་པ་ཙམ་ལས། གང་ལྟར་དུས་དེ་ནས་བཟུང་སྙན་ངག་སྒེག་ལྡན་བུ་
མོའི་ཟུར་མིག་གིས་ངའི་ལུས་ངག་ཡིད་གསུམ་དམ་པོར་བསྡམས་པས་ལུས་
དབང་སྙན་ངག་ལ་སྦྲེལ་མཐུད་བྱེད་པའི་མཐུན་རྐྱེན་གཙོ་བོར་གྱུར།
མཁས་པའི་དབང་པོ་དམུ་དགེ་བསམ་གཏན་ཚང་དང་སྒང་བ་བསྟན་
པའི་ རྒྱལ་མཚན་སོགས་ལས་སྲོལ་རྒྱུན་སྙན་ངག་ གི་ གཞུང་ལུགས་མང་པོར་་་
སྦྱངས་ཏེ་ལེའུ་གསུམ་གར་དཔེ་བརྗོད་ཆ་ཚང་བཞག སྙན་རྩོམ་ཐོར་བུ་མང་
པོ་བྲིས་ཏེ་ཕྱོགས་སོ་སོའི་དུས་དེབ་དང་ཚགས་པར་དུ་བསྐུར། དེ་དག་གི་ཐོག་
ངའི་སྙན་རྩོམ་གཅིག་རེ་བཀོད་ན་སྙན་ངག་འབྲི་བའི་འདུན་པ་བརྒྱ་འགྱུར་གྱིས་
དྲག་ཏུ་སོང་ཞིང་། འདུན་པ་དེའི་ངར་ཤུགས་མ་ཉམས་པའི་སྒོ་ནས་སྙན་རྩོམ་
དང་། དཔྱད་རྩོམ། སྒྲུང་གཏམ། ལྷུག་རྩོམ་སོགས་ཆེས་མང་པོ་བྲིས་པས་
རང་ངོས་ནས་བཤད་ན་རྩྭ་སྐྱར་མེ་མཆེད་པ་བཞིན་འཕེལ་རྒྱས་དགའ་རབ་བྱུང་།
ངའི་ སྙན་ ངག་ འཕེལ་ རྒྱས་ ལ་ ཕན་ གྲོགས་ གཙོ་ བོ་ འགའ་ ཡོད་ པ་ ནི།
རང་ལོ་བཅོ་བརྒྱད་ཙམ་ནས་ཉི་མ་རེ་རེའི་མཐོང་ཐོས་མྱོང་གསུམ་གསར་བའི་
རིགས་བརྗོད་སྙིང་བྱས་ཏེ་ཚིགས་པ བཅད་ལྷུག་གང་རུང་གིས་ཉིན་ཐོ་མདོར་
བསྡུས་རེ་ཆད་མེད་བྲིས་པས་ཡི་གེའི་དག་ཆ་དང་ཚིག་གི་སྡེབ་སྦྱོར། ཚིག་རྒྱན་
སྦྱོར་སྟངས་དང་ཉམས་འདོན་ཚུལ། ཚིག་གི་གཅོད་མཚམས་དང་ངལ་གསོའི་
འདེགས་འཇོག་བཅས་ཅུང་ལེགས་པའི་ཕྱོགས་ལ་གོམས་པར་གྱུར།
ཚགས་པར་དང་དུས་དེབ། གནའ་དེང་ཕྱི་ནང་གི་སྙན་ངག་པ་གྲགས་
འ
546



ལྡོང་ཡོན་ཏན་རྒྱ་མཚོ།
ཅན་གྱི་སྙན་གཞུང་དང་བརྩམས་ཆོས་མང་པོར་བལྟ་ཀློག་བྱས་པས་ངའི་སྙན་
ངག་སྒྱུ་རྩལ་ལ་ལྡེམ་འཁྱུག་གང་མང་བསྣན་ཅིང་། དེ་དག་ལས་རོ་བཅུད་ལྡན་
པའི་སྐད་ཆ་གསར་བ་རེ་རྙེད་ཚེ་ནམ་ཡང་ངའི་སྙན་ངག་ལྷ་མོའི་མགུལ་རྒྱན་དུ་
གསོལ་བ་ཡིན།
སྙན་ངག་གི་བརྗོད་བྱའམ་གྲུབ་ཆ་གཙོ་བོ་དངོས་ཡོད་འཚོ་བ་ཡིན་ཞིང་།
སྙན་ངག་པའི་སྨྱུག་རྩེའང་སྤྱི་ཚོགས་འ འཚོ་བའི་ ཁྲོད་ནས་བརྡར་ དགོས་ མོད།
རྟོག་བཏགས་དང་འོལ་ཚོད་ཀྱིས་བཞེངས་པའི་འཇིག་རྟེན་གང་མང་ཞིག་ཀྱང་
སྙན་ངག་གི་ཚེ་སྲོག་དང་འབྲལ་ཐབས་གཏན་ནས་མེད་པའི་གནས་ལུགས་རྙེད་
པ་ནས། དགོན་སྡེ་དང་སློབ་གྲྭ གྲོང་ཁྱེར་དང་ཞིང་སྡེ། འབྲོག་ཐང་དང་
རྟོགས་དཀའ་བའི་རི་རྒྱུད་ཀྱི་གསང་ བ་མང་པོར་ཟབ་ཞུགས་དང་འཚོལ་ཞིབ་
བྱས་པས་སྙན་ངག་ལྷ་མོར་བརྗོད་མཐའ་མེད་པའི་གླུ་ཚིག་རྙེད་དེ་བང་མཛོད་
སྟོང་བའི་སྙན་ངག་པ་དག་གི་ལྡོག་ཕྱོགས་ལས་ནར་སོན།
སྙན་ངག་པ་མང་པོ་ཞིག་གིས་དང་པོར་སྐད་ཆ་སྦོམ་པོ་དང་ཚད་ཤིང་རིང་
མོ་རེ་འཐེན་མོད། ལོ་ཤས་ནས་ཁྱིམ་ཚང་དང་དཔོན་ས། སྐྱིད་ལུག་དང་
ངེས་འབྱུང༌། གཞན་ཡང་སྙན་ངག་གསར་རྙིང་གི་འགལ་འདུ་སོགས་ཀྱི་འོག་
ནས་ འཕག་ འཚག་ རེ་ བརྒྱབ་ རྗེས་ གོ་ མེད་ ཚོར་ མེད་ དུ་ གཟིམ་ འགྲོ་ མོད།
འཕུར་མ་རན་གོང་ནས་འཕུར་མི་འདོད་པ་དང་རྒས་མ་རན་གོང་ནས་རྒས་མི་
འདོད་པ་ངས་སྙན་ངག་ལ་བཅངས་པའི་དུང་ཞེན་ཡིན། “རྩོམ་རིག་ནི་ཡིད་
ཀྱི་ཟས་ཡིན་པས། ཡིད་ཀྱི་ཟས་སྟོབ་པ་ལ་སྤྱི་ཚོགས་དང་མི་མང་ལ་འགན་
ཁུར་བྱེད་པའི་འདུ་ཤེས་ཤིག་མེད་པར་གང་ཡིན་འདི་ཡིན་མེད་པར་འབྲི་ཐུབ་
ཐུབ་བྱེད་རྒྱུ་ཞིག་མིན”པའི་སྐོར་མང་པོ་བརྗོད་བཞིན་ཡོད་ལ། སྐད་ཆ་ཚིག་
གཅིག་ཏུ་དྲིལ་ན་ངའི་སྙན་ངག་ལྷ་མོས་ལམ་དེ་བརྒྱུད་ནས་འོངས་ཤིང་འོད་སྣང་
འདི་ལ་འཇུས་ནས་ཡོད།
547



ནགས་ཀློང་ཁུ་བྱུག་འདུ་གནས།
ངས་སྙན་ངག་བྲིས་པའི་མྱོང་ཚོར་ཕྲན་བུ།
སྙན་ངག་གང་བྲིས་ཀྱང་ཕྱིའི་ངོ་བོའི་ཆ་ནས་ངལ་གསོའི་འདེགས་འཇོག་
དང༌ ཚིག་ གི་ གཅོད་ མཚམས་ ལ་ ཞིབ་ ཕྲས་ མཉམ་ འཇོག་ བྱེད་ དགོས་ ཤིང་།
རྗོད་བྱེད་ཀྱི་ཆེད་དུ་བརྗོད་བྱ་འཚོལ་བ་ནི་མུན་ནག་ལག་བརྗོད་ལས་མ་འདས་
མ།
སྙན་ངག་གང་ཡིན་ཡང་གཏན་ཆགས་སུ་གྲུབ་ཟིན་པའི་རྣམ་པ་ཞིག་ངེས་
པར་དགོས་ཏེ། དེ་ལས་ལྡོག་ན་བཤད་བཤད་སྙན་ངག་དང་བྲིས་བྲིས་སྙན་
རྩོམ་དུ་འགྱུར་བས་
ར་བས་སྙན་ངག་ཅེས་ལོགས་སུ་བཀར་དོན་མེད་འགྲོ། སྙན་རྩོམ་
ཡིན་མིན་རྩོམ་གྱི་རྟོགས་རིགས་དང་། བརྗོད་བྱ་བདེན་རྫུན་གྱི་རང་བཞིན།
རྗོད་བྱེད་ཚིག་རྒྱན་དང་སྒྱུ་རྩལ་ཡོད་མེད་ཀྱིས་འབྱེད་པ་ལས། ཚིགས་བཅད་
དང་སྙན་རྩོམ་ཁྱབ་མཉམ་དུ་སྨྲ་བ་ནི་ཕྱོགས་སུ་ལྷུང་བའི་གཏམ་སྟེ། སྙན་རྩོམ་
ཡིན་ལ་ཚིགས་བཅད་མིན་པ་དང་ཚིགས་བཅད་ཡིན་ཀྱང་སྙན་རྩོམ་མིན་པའང་
དུ་མ་མཐོང་ཞིང་མྱོང་བས་སོ། །
སྙན་ངག་གསར་རྙིང་གི་རྩོམ་སྟངས་ཅི་ཞིག་སྤྱད་ཀྱང་དགའ་སྡུག་ཆགས་
སྡང་སོགས་ཀྱི་ཉམས་འགྱུར་རེ་ངེས་པར་ཐོན་དགོས་ཤིང་། དེ་ཡང་བཅོས་
མིན་སྙིང་གི་འཕར་སྒྲ་ཡིན་ན་ཀློག་པ་པོ་དང་ཉན་པ་པོའི་ཡིད་གཡོ་བའི་ནུས་
ཤུགས་ལྷག་པར་ལྡན། གསོག་གསོབ་དང་བཅོས་མ་ནི་ནམ་ཡང་བཅོས་མ་
ཡིན་པས་སྙན་ངག་པ་དང་ཁོའི་སྙན་ངག་གཉིས་ཕྱོགས་གང་ཐད་ནས་འགལ་
འདུ་རུ་གནས་ཡོད་ཚེ་ཀློག་མཁན་ཚོས་ཁོའི་སྙན་ངག་ནི་ནམ་མཁའི་འཇའ་ཚོན་
དང་རྒྱ་མཚོའི་ལྷུ་བར་སྒོམ་ཞིང་སྙན་ངག་པ་དེ་ཡང་མིང་ཙམ་གྱི་སྲོག་ཏུ་འཕོས་
ཏེ་རིམ་གྱིས་ཡལ་འགྲོ། སྙན་ངག་པས་རྟོག་སྣང་གིས་བསྐྱེད་པའི་སྙན་རོའི་
ཞིང་ཁམས་སུ་ཀློག་མཁན་ཁྲི་སྟོང་མང་པོ་འཁྲིད་འདོད་ན། སྒྱུ་རྩལ་གྱི་ཕྱོགས་
ནས་འཕྲོད་བདེ་གསལ་བརྗིད་དང༌། སྙན་འཇེབས་དབྱངས་ཀྱི་འགྱུར་ཁུགས་
548



ལྡོང་ཡོན་ཏན་རྒྱ་མཚོ།
ཁོ་
ངེས་པར་དུ་ཚང་དགོས་པ་མ་ཟད། མཚམས་མཚམས་སུ་བློ་ཡུལ་ལས་་་་་
འགོངས་པའི་སྒྱུ་འཕྲུལ་རྩོམ་སྟངས་ཁ་ཤས་རེ་སྤྱད་ན་ཀློག་པ་པོ་རྣམས་སྙན་ངག་
དེའི་མངར་ཁས་ཡོངས་སུ་འགུག་ཐུབ་པས་སྐབས་དེར་ཁྱོད་དང་ཁྱོད་ཀྱི་སྙན་
ངག་གིས་ཀློག་པ་པོར་དབང་བསྒྱུར་བྱེད་ཐུབ། གལ་ཏེ་སྒྱུ་རྩལ་གྱི་རོ་བཅུད་
དང་མི་ལྡན་ན་དགའ་སར་དགའ་
མི་ཐུབ་པ་དང་། སྐྱོ་སར་སྐྱོ་མི་ཐུབ་པ།
ཁྲོ་སར་ཁྲོ་མི་ཐུབ་པ། མཛའ་སར་མཛའ་མི་ཐུབ་པས་སྙན་ངག་དེ་རང་གཅིག་
པུའི་སྙན་ངག་ཏུ་འགྱུར་ཉེན་ཆེ།
མཚོན་བྱེད་ཀྱི་ཐབས་དང༌། སྒྱུ་རྩལ་གྱི་ཉམས། རྗོད་བྱེད་ཀྱི་ཚིག་
བཅས་གང་ཡིན་ཡང་མི་རིགས་རང་བཞིན་གྱི་གཞུང་རྟ་ཞིག་ལས་གྱེས་ཏེ་གསར་
བ་གསར་བའི་ལམ་དུ་ཞུགས་དགོས་པ་ལས། མི་བརྒྱ་ཚིག་གཅིག་གི་རྩོམ་ལ་ངོ་
མཚར་ཆུང་། ཐབས་སྣ་ཚོགས་ཀྱིས་དུས་རབས་ཀྱི་འཕོ་འགྱུར། ཁོར་ཡུག་
ངེས་ཅན་ཞིག་གི་ལྟ་བ། ཀུན་སྤྱོད་དང་བདེ་སྡུག་རྩོམ་པ་པོའི་སེམས་ཀྱི་འཁྱེར་
སོ་དང་རིན་ཐང་གི་ལྟ་ཚུལ་བཅས་ཀློག་པ་བོའི་ཟས་སུ་བསྟབ་དགོས་མོད། སྒྱུ་
གུའི་འཁྱུག་འགྲོས་ཙམ་དང་སེམས་ཀྱི་འགྱུར་བག་ གཅིག་ གིས་ ཐམས་ ཅད་
གསལ་ཞིབ་ཏུ་བརྗོད་ཐབས་མེད་པས། རྡུལ་ཕྲན་གཅིག་ལས་དངོས་པོའི་
གཤིས་ལུགས་ཤེས་ཐུབ་པ་ལྟར། ཟར་ཟུར་གང་རུང་ནས་ཡུལ་དུས་ཤིག་དང་
ལྟ་བ་ཞིག སྤྱི་ཚོགས་ཤིག་དང་བདེ་སྡུག་ཅིག་ཁ་ཕྱོགས་ཤིག་དང་དམིགས་
ཡུལ་ཞིག་ངང་གིས་གསལ་ཚེ་སྙན་ངག་སྒྱུ་རྩལ་གྱི་ཁྱད་ཆོས་དང་པོ་གྲུབ་ཡོད་
པར་འཁུམས།
བོད་རིགས་སྙན་ངག་པ་ཞིག་གི་ངོས་ནས་བཤད་ན། བོད་སྐད་གཙང་
མ་ཞིག་དང་བོད་སྲོལ་ཡང་དག་ཅིག་ཤེས་ཚེ་བརྗོད་འདོད་པའི་སྐད་ཆ་རྣམས་
དྲང་བ་དང་གསལ་བོ། ཚད་མཐོན་པོ་དང་དག་མོའི་སྒོ་ནས་བཤད་ཐུབ་པས་
བོད་རིགས་ཀློག་པ་པོ་དང་བར་ཐག་ཇེ་ཉེར་འགྲོ་ངེས། ཚིགས་བཅད་དམ་
549



ནགས་ཀློང་ཁུ་བྱུག་འདུ་གནས།
ཇི་
དུམ་ཞིག་གིས་སྙནངག་མི་འགྲུབ་ལ། སྙན་གཞུང་གང་རུང་རེར་མ་སྦྱངས་
པར་ཐོད་རྒལ་དང་རང་གྲོལ་གྱིས་སྙན་ངག་ཅིག་འབྲི་འདོད་པའང་གླེན་རྟགས་
ཏེ། རྒྱུ་མེད་ན་འབྲས་བུ་མི་འབྱུང་བ་མི་བསླུ་བའི་གཏམ་ཚིགས་ལགས།
སྲིད་འཁོར་འདས་གཉིས་པོ་མ་རྫོགས་པ་དེ་སྲིད་དུ་སྙན་ངག་གི་ཚེ་སྲོག་འགག་
མི་སྲིད་ལ། སྙན་ངག་སྤྱི་ལ་ཁྱབ་པའི་མཚན་ཉིད་ཅིག་འཇོག་འདོད་ཚེ་མདོ་
རྒྱུད་རིག་གནས་ཐམས་ཅད་ཀྱི་མུ་ཁྱུད་སྒོར་མོར་བསྐོར་དགོས་ཏེ། མངོན་
པར་འབྱུང་བའི་རྒྱུད་ལས། སྙན་ངག་གི་རིག་པ་འདི་ནི་རིག་གནས་མཆོག་ཏུ་
གཅེས་པ་ཞིག་ཡིན་ཏེ། ནང་རིག་པའི་སྡེ་སྣོད་ཐམས་ཅད་ཀྱང་སྙན་ངག་གི་
གཟུགས་ཁོ་ནར་གནས་ཤིང་། རིག་གནས་གཞན་ཀུན་ལའང་འདི་ཉིད་་་་
འཇུག་པས་ཤེས་བྱ་ཀུན་ལ་བལྟ་བའི་མིག་འབྲས་ལྟ་བུ་དང་། ཞེས་གསུངས་པ་
མ་ཡིན། དེའི་ཕྱིར“ སྙན་ངག་ནི་འཇིག་རྟེན་གྱི་ཆེས་སྣུམ་པའི་སྐད་ཆ་དང”།
སྙན་ངག་གི་དགེ་མཚན་ནི་ཇོ་མོ་བླ་རིའི་དབུ་རྩེ་ཇི་བཞིན་ནམ་ཡང་འཛམ
འཛམ་གླིང་
གི་ཆེས་མཐོ་སར་གཟི་བརྗིད་ཀྱིས་འགྱིང་ངེས། སྙན་ངག་གི་རྒྱུ་ཆ་འདང་ངེས་
ཤིག་དང་སྙན་ངག་ལ་གོམས་པ་མི་ཉུང་མཁན་ཞིག་ཡིན་ཕྱིན། དེ་ལ་སྲོལ་རྒྱུན
སྙན་ངག་གིས་བཀའ་རྒྱ་བཟོས་མ་མྱོང་ལ། བཀག་རྒྱ་བཟོ་རབས་ཀྱི་སྐད་ཆ་
དེའང་སྐྱག་རྫུན་རེད། གཡམ་རྒྱུག་མ་ཡིན་པའི་བསམ་པའི་ལངས་ཕྱོགས་
བརྟན་པོ་ཞིག་དང་། གཡར་བརྐུས་མ་ཡིན་པའི་མི་རིགས་རང་གི་ཐ་སྙད་ཀྱིས་
ཕྱུག་པོར་གྱུར་ཚེ་གསར་དར་སྙན་ངག་ཀྱང་རྩོམ་རིག་གི་མཛེས་རྒྱན་ཁོ་ནར་
འགྱུར་ངེས། ང་ལ་མཚོན་ན་སྲོལ་རྒྱུན་རྩོམ་སྟངས་ཀྱིས་བཀག་རྒྱ་མི་བཟོ་བ་མ་
ཟད་ལྷོད་ཅིག་ཅིག་གི་སྣང་བ་འདུག་ལ། བརྗོད་འདོད་པའི་སྐད་ཆ་གང་ཡིན་
ཡང་སྲོལ་རྒྱུན་རྩོམ་སྟངས་ཀྱིས་བརྗོད་མ་ཐུབ་པ་ཞིག་བགྲང་རྒྱུ་མེད། གསར་
དར་སྙན་ངག་གིས་ནམ་ཡང་ངའི་ནང་གི་དགའ་སྐྱོ་གསལ་ལྷང་ལྷང་དུ་སྟོན་པར་
ཕན་གྲོགས་གཞན་ལས་ལྷག་པ་གནང་དང་གནང་མུས་སུ་མཆིས། འདི་ནི་
55O



ལྡོང་ཡོན་ཏན་རྒྱ་མཚོ།
ངས་ལོ་བཅུ་ཕྲག་ལྷག་ལ་སྙན་ངག་བྲིས་པའི་མྱོང་ཚོར་ངོ་མ་ཡིན།
མདོར་ན་སྙན་ངག་པ་ལ་སྙན་ངག་དང་མཚུངས་པའི་འཇམ་ལྷོད་ལྷོད་ཀྱི་
གཤིས་རྒྱུད་ཅིག་དང༌། སྙན་ངག་པ་ལ་དུས་རབས་ཀྱི་ གླུ་བ་བྱེད་ཆོག་པའི་
མགྲིན་པ་བདེ་མོ་ཞིག སྙན་ངག་པ་ལ་མི་རིགས་ཀྱི་སྣེ་ཁྲིད་བྱེད་ཕོད་པའི་སྙིང་
སྟོབས་ཤིག སྙན་ངག་པ་ལ་ཁོར་ཡུག་གཉིད་ལས་དཀྲོག་ཐུབ་པའི་གད་་་
རྒྱངས་ཤིག སྙན་ངག་པ་ལ་སྤྱི་ཚོགས་ཀྱི་ངན་མཚང་གཏོར་ཐུབ་པའི་ལྗགས་
རྩལ་ཞིག སྙན་ངག་པ་ལ་རང་ཉིད་བཤམས་སྟོན་བྱེད་ཕོད་པའི་ཁོག་རྒྱ་ཞིག
སྙན་ངག་པ་ལ་འཇིག་རྟེན་སྒུལ་ཤེས་པའི་
རེ་སྒྱུ་འཕྲུལ་ཞིག
སེམས་འགུགས་ཐུབ་པའི་གནས་ལུགས་ཤིག སྙན་ངག་པ་ལ་ཁྱད་ཆོས་དེ་
དག་འཛོམས་ན་ད་གཟོད་སྙན་ངག་པའི་ལས་འགན་གཙོ་བོ་གྲུབ་པ་རེད་ཅེས་
བརྗོད་ཆོག་སྙམ་མོ། །
སྙན་ངག་པ་ལ་མི་
551



ནགས་ཀློང་ཁུ་བྱུག་འདུ་གནས།
ནང་སེམས་མཚོན་པའི་དན་རྟགས།
ལྡོང་ཡོན་ཏན་གྱི་སྙན་རྩོམ་དང་འབྲེལ་བའི་གཏམ།
ཨར་མའི་དགའ་བ།
དེང་དུས་བོད་ཀྱི་རྩོམ་རིག་གི་གར་སྟེགས་ཉིན་རེ་བཞིན་ཇེ་ཡངས་སུ་འགྲོ་
བའི་མུར། མི་ རིགས་ཀྱི་ལས་དབང་ལ་ལྷག་བ བསམ་ གཅིག་ ཏུ་དཀར་བའི་་
གསར་སྐྱེས་རྩོམ་པ་པོ་ཡང་ཆར་རྗེས་ཀྱི་མྱུ་གུ་བཞིན་ཇེ་མང་དུ་འགྲོ་བའི་ཁྲོད།
གྲྭ་བཙུན་ན་གཞོན་རྩོམ་པ་པོ་ལྡོང་ཡོན་ཏན་ཟེར་བ་དེས་ཀྱང་ཀྱག་ཀྱོག་གི་་
བགྲོད་ལམ་གང་མང་བརྒྱུད་མཐར། ལྔ་རིག་མེ་ཏོག་ཚལ་དུ་གེ་སར་བཅུད་
ཀྱིས་མྱོས་པའི་ཕྱེ་ལེབ་སྒེག་མོ་བཞིན་ང་ཚོའི་མཐོང་ལམ་དུ་ཡིད་འོང་གི་ལྟད་མོ་
སྣ་ཚོགས་ཤིག་བསྒྱུར།
མིག་སྔར་བོད་ཀྱི་རྩོམ་རིག་གླེང་བརྗོད་ཀྱི་ཁ་ཕྱོགས་གཙོ་བོ“གོ་དཀའ་བ་
སྙན་ངག་གི་ཡོན་ཏན་ཡིན་མིན”ཐད་ནས་བགྲོ་གླེང་དང་བསམ་བློ་བརྗེ་རེས་
བྱེད་པའི་ཚ་རླབས་འཕྱུར་བཞིན་ཡོད་ལ། ཚད་ལྡན་གྱི་རྩོམ་པ་པོ་ཞིག་ཡིན་ན་
ངེས་པར་དུ་སྤྱི་ཚོགས་དེ་དང་མི་རིགས། ཡང་ན་དུས་རབས་དེའི་མགྲིན་ཚབ་
པ་ཞིག་གི་ཚུལ་དུ་སྤྱི་ཚོགས་དེ་དང་མི་རིགས། ཡང་ན་དུས་རབས་དེའི་ལས་
དབང་དང་མདུན་ལམ་ལ་བསམ་བློ་རྩེ་གཅིག་བཏང་ནས་རང་གི་ཁ་གཏད་ཀྱི་
ཀློག་མཁན་དག་ལ་ཆེས་ལྐོག་གྱུར་གྱི་གསང་བ་ཞིག་གམ་ཆེས་མངོན་གྱུར་གྱི་
གནས་ལུགས་ཤིག་སྒྱུ་རྩལ་གྱི་མཚོན་ཐབས་གང་འཚམས་སྤྱད་ནས་ཐེར་འདོན་
552



ལྡོང་ཡོན་ཏན་རྒྱ་མཚོ།
རྒྱུ
དང་ཁྱབ་སྒྲོག་བྱེད་དགོས། (སྙན་རྩོམ་དང༌སྒྲུང་གཏམ་སོགས་ལ་གཙོ་བོར་
དམིགས་པ་ཡིན)རྒྱུ་མཚན་དེས་ན་བོད་རིགས་པའི་སྙན་ངག་པ་དང་རྩོམ་པ་པོ་དེ་
དག་གིས་ཀྱང་བོད་མི་རིགས་སྤྱི་ཁྱབ་ཀྱི་བསམ་པའི་གོ་རྟོགས་དང་རིག་པའི་ཆུ་
ཚད་ལ་གཙོ་བོར་བསྟུན་ནས་སྤྱི་ཚོགས་དེ་ལ་གང་ཕན་དང་ཉེར་མཁོའི་རྩོམ་ཡིག་
སྤེལ་རྒྱུ་ཧ་ཅང་གལ་ཆེ།
ལྡོང་ཡོན་ཏན་ལགས་ཀྱི་རྩོམ་ཡིག་སྤྱི་ངོས་ནས་སློབ་གསོའི་ཤུགས་ཧ་ཅང་
འབུར་དུ་ཐོན་འདུག་པས་རྩོམ་པ་པོ་ཁོང་བོད་མི་རིགས་ཀྱི་སློབ་གསོའི་དོན་དུ་
ནམ་རྒྱུན་ཁ་ཞེ་གཉིས་མེད་ཀྱིས་ཐུགས་ཁུར་གནང་མཁན་ཞིག་ཡིན་པ་ཚོར་ཐུབ།
ཁོང་གི་སྙན་རྩོམ་ལ་གཞན་དང་ཐུན་མིན་གྱི་རྩོམ་གཤིས་མང་པོ་ཞིག་
མཆིས་ཀྱང་ཡི་གེ་ཉུང་ངུས་བརྗོད་ཐབས་བྲལ་ལ། གཙོ་བོ་སྲོལ་རྒྱུན་སྙན་ངག་
ཕལ་ཆེར་ཁ་གསལ་ཞིང་གོ་བདེ་བ་ཙམ་དུ་མ་ཟད། སྒྱུ་རྩལ་གྱི་རྒྱན་ཆ་སྣ་མང་
བཀོལ་ནས་གནས་ལུགས་གསོན་པོ་ཞིག་ལ་སྤྱི་སྡོམ་གྱི་ཁྱད་ཆོས་མངོན་པར་དོད་
པས་ཀློག་མཁན་ཚོར་ཐད་ཀར་སྐུལ་སློང་སྣ་ཚོགས་ཐེབས་སུ་བཅུག་
རྩོམ་པ་པོ་ཁོང་ནི་བོད་མི་རིགས་ཀྱི་ལས་དབང་ལ་ཀུན་ནས་བསམ་བློ་
གཏོང་མཁན་ཞིག་ཡིན་པས་ཁོང་གི་བརྩམས་ཆོས་ཐམས་ཅད་ད་གཟོད་ཁོང་གི་
ནང་སེམས་མཚོན་པའི་དན་རྟགས་གཅིག་པུར་བརྗོད་ཆོག་ཆོག་ཡིན། དཔེར་
ན་ཁོང་གི་སྙན་རྩོམ《ངའི་མི་ཚེ་རྣལ་མ》ཞེས་པ་ལས། རང་ནུས་རྩལ་བཏོན་
ཕྱི་རབས་རྒྱུད་འཛིན་བསྐྱངས། ། རང་དམེ་རྩྭ་ཆུ་རྩོད་པར་ཚིག་མཚོན་བཏབ།
། རང་རིགས་སློབ་གསོའི་ཁ་ཕྱོགས་འབད་པས་བཙལ། ། རང་སེམས་དཀར་པོ་
མཚོན་པའི་དན་རྟགས་ཡིན། ། ཞེས་བཀོད་པ་འདི་ནི་ཁོང་གི་བསྒྲགས་གཏམ་
ཡིན་ལ། བསམ་པའི་ལངས་ཕྱོགས་ཀྱང་ཡིན།
མདོར་ན་ཁོང་གིས་བོད་མི་རིགས་མདུན་སྐྱོད་ཀྱི་ལམ་ཆེན་དུ་བསྐུལ་ཕྱིར་
དང་མི་ཤེས་པའི་རྨོངས་མུན་ལྷག་མེད་གཞོམ་ཕྱིར་དུ་སྔ་རྗེས་སུ་རིན་ཐང་ལྡན་
553



ནགས་ཀློང་ཁུ་བྱུག་འདུ་གནས།
པའི་ རྩོམ་ཡིག་གང་མང་སྤེལ་བ་ལས། 《 དུས་རབས་ཉེར་གཅིག་པའི་སྙིང་
གཏམ》དང《གངས་ལྗོངས་དུས་རབས་གསར་རྙིང་གི་དགེ་སྐྱོན་གླེང་བ》《མེད་
པ་སུམ་ཅུའི་མིག་ཆུ》《 སཱ་ལའི་སྨན་ལྗོངས》《གྲྭ་རྐྱང་གི་ལྷག་བསམ》སོགས་ལ་
ཁྱད་འཕགས་ཀྱི་དགེ་མཚན་ལྡན་ཞིང༌། བོད་མི་རིགས་ལ་མིག་མཐོང་ལག་
ཟིན་གྱི་ཕན་ཐོགས་ཆེ་བར་གདོན་མི་ཟའོ། །
554



ནགས་ཀློང་ཁུ་བྱུག་འདུ་གནས།
འབྲོག་བསམ་གཏན།
ངོ་སྤྲོད་མདོར་བསྡུས།
འབྲོག་བསམ་གཏན་ལགས་ནི། 1971ལོར་རྐང་ཚ་རྫོང་ཇོ་སྐོར་སྡེ་བར་ .
སྐྱེས། 1993ལོར་མཚོ་བྱང་མི་རིགས་དགེ་འོས་སློབ་གྲྭ་ནས་མཐར་ཕྱིན་ཏེ་
དགེ་རྒན་གྱི་བྱ་བ་གཉེར། སྔ་གཞུག་ཏུ《 སྦྲང་ཆར》དང《གངས་རྒྱན་མེ་ཏོག》
《 མཚོ་སྔོན་བོད་ཡིག་ གསར་ འགྱུར》《 བོད་ལྗོངས་གཞོན་ནུའི་ཚགས་པར》
སོགས་སུ་ལྷུག་རྩོམ་དང་སྙན་ངག་ཁག་ཅིག་བཀོད།
1992ལོར《གངས་རྒྱན་ན་ཆུང་ཚགས་པར》ཁང་གིས་གཉེར་བའི་སློབ་
མའི་རྩོམ་ཡིག་འགྲན་བསྡུར་ཁྲོད་བྱ་དགའ་ཨང་གསུམ་པ་ཐོབ། 1994ལོར་
ཁོས་སྡུད་སྒྲིག་བྱས་པའི《ཨ་མདོའི་ཤགས་འགྱེད་ལ་གཞས—ལབ》ཅེས་པ་མཚོ་
སྔོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
556
,
་



འབྲོག་བསམ་གཏན།
ང་དང་ངའི་སྨྱུ་གུ་
འབྲོག་བསམ་གཏན།
སློབ་གྲོགས་མང་ཤོས་རྫོང་མཁར་དུ་ལས་བགོས་བྱས་ཡོད་ཅིང་། རླུང་
རྟ་ཞེ་དྲག་ཏུ་རྒྱས་པ་རེ་གཉིས་ཤིག་ལ“གཞོན་པ”ཡི་ཆོ་ལོའང་སྔ་མོ་ནས་ཐོབ་
ཡོད་དུས། བདག་ཁོ་ན་རི་སུལ་གྱི་ཁུགས་པ་རུ་འཚོ་བའི་རི་སྤྱང་ཞིག་དང་
འདྲ་བར་གཞི་རིམ་ནས་ཀྱང་ཆེས་གཞི་རིམ་གྱི་གནས་སུ་སྨྱུགས་ཐེངས་རེ་རེར།
སྨྱུ་གུས་ང་ལ་སེམས་གསོ་གཏོང་གིན་འདུག ངའི་རྨ་བརྒྱ་བུག་སྟོང་གི་རྨི་ལམ་
རལ་བོ་དེ་འཚེམ་ཅི་ཐུབ་བྱེད་ཀྱིན་འདུག སྒྲ་མེད་གཟུགས་མེད་དུ་སེམས་སུ་
བཞུར་བའི་མཆི་མ་རྡོག་པོ་རེ་རེར་དྲང་སྙོམས་ཀྱིས་གོང་ཐང་གཅོད་ཀྱིན་འདུག
རྨས་ཕོག་པའི་སེམས་པ་ཧྲེང་པོ་ཞིག་ལ་སྐྱེད་ཡུམ་བཞིན་དུ་བྱུགས་བྱུགས་ཀྱང་
གནང་གིན་འདུག
ཕ་མ་དང་ཆུང་མས་ཀྱང“མི་མིན”འགའ་མིག་དཔེར་བརྩིས་ཏེ། ལྐོག་
སུད་གསུག་ལྗོངས་དང་ངོ་དགའ་སྤྲེལ་ལད་ཀྱིས་བྲན་གྱི་བགྱི་བ་གཉེར་ནས་ལས་
སྐལ་སྐྱོ་བོ་འདི་བསྒྱུར་དགོས་པའི་གླེང་མོལ་བྱེད་ཐེངས་རེ་རེར། སྨྱུ་གུས་ང་ལ་
སྙིང་ཕུར་བརྡེབ་ཀྱིན་འདུག ཕོ་ཁྱོ་གའི་སྒལ་ཚིགས་མཁྲེགས་པོ་ཉི་ཟླའི་
འཇའ་ཤིང་བྱས་ཆོག་པའི་གནས་ལུགས་གསུང་གིན་འདུག རང་གཤིས་ཁོ་ན་
ཉིད་ནི། སྐྱོ་སྡུག་མུན་འཐིབས་ཀྱི་གཅོང་རོང་བརྒལ་དུས་ཀྱི་ཕྱོགས་སྟོན་་་
འཁོར་ལོ་དང༌། འགལ་རྐྱེན་གྱི་ལྷུན་པོའི་ཟོམ་དུ་འཛེག་སྐབས་ཀྱི་འཁར་བ་
557



ནགས་ཀློང་ཁུ་བྱུག་འདུ་གནས།
མྱུ
བརྟན་པོ་ཡིན་པའི་བདེན་གཏམ་ཡང་གླེང་གིན་འདུག བྲང་ཁོང་ནས་བརྗེད་
པར་དཀའ་བའི་གཉེན་མི་ཚོས་སྤོབས་པ་དང་སྙིང་སྟོབས་ཀྱིས་ཕམ་ཚོང་བརྒྱབ་
སྟེ“ མཚན་བརྗོད་པར་དཀའ་བ”ཚོར་བཀུར་གཟོ་ཆེན་པོས་གུས་ཕྱག་འཚལ་
སྐབས་སུ། སྨྱུ་གུས་ང་ལ་གསལ་འདེབས་གནང་གིན་འདུག སྟོང་གསུམ་
གསེར་གྱིས་བཀང་ཡང་དབུ་འཕང་གི་རིན་དོད་དུ་བརྩི་མི་འོས་པའི་གནད་ཀ་
འཆད་ཀྱིན་འདུག སྨྱོས་པས་ས་སྟེང་ཁྱབ་ཀྱང་སྨྱོ་ཆུ་འཐུང་མི་རུང་བའི་བྱུང་
བ་གླེང་གིན་འདུག གསེར་འོད་ཆེམ་ཆེམ་གྱི་འཇིམ་སྐུ་དག་གི་གདོད་མའི་རྒྱུ་
ཆ་ཅི་ཡིན་པའི་གསང་བའང་ལྷུགས་པར་སྨྲ་བཞིན་འདུག
མི་ཁ་ཡིས་རྣ་བ་གཙེས་ཤིང་སྐྱོ་གདུང་གིས་སེམས་པ་གཟིར་བའི་ལོ་ཟླ་འདི་
དག་གི་བཞུད་ལམ་དུ། ཨ་ཆད་འུ་ཐུག་གིས་མདུན་ཐད་ཀྱི་མྱ་ངམ་ཐང་ཆེན་
ཇི་སྙེད་ཅིག་གདོང་གིས་བསུ་ཐེངས་རེ་རེར། ངའི་སྨྱུ་གུ་ཁོ་ན“མར་ཟན་ཟོས་
པའི་འཛད་མེད”བཞིན་ནམ་ཡང་རྫོགས་མཐའ་བྲལ་བའི་བསམ་བློའི་རྒྱགས་ཕྱེ་
ཡིན་ལ། གཏན་དུ་རྡུགས་པ་མེད་པའི་ཤེས་རབ་ཀྱི་རལ་གྲི་རྣོན་པོའང་ཡིན།
མདོར་ན་འབྲོག་ཐང་གི་འཁྱོལ་དཀའ་བའི་ལྷིང་འཇགས་ཀྱི་མཚན་མོ་
མང་པོར། ང་ཡིས་སྨྱུ་གུའམ་སྨྱུ་གུས་ང་ལ་ནམ་ཡང་གླེང་མི་ཚར་བའི་སྙིང་
གཏམ་བརྗོད་ཀྱིན་ཡོད།
558



འབྲོག་བསམ་གཏན།
འབྲོག་བསམ་གཏན་གླེང་བ།
དམིགས་བུ།
ཕལ་ཆེར་དུས་རབས་གཉིས་ཀྱི་བར་མཚམས་སུ། , ང་དང་འབྲོག་བསམ་
གཏན་གཉིས་བརྡ་འཕྲིན་གྱི་སྦྲེལ་ཟམ་ཆད་ཅིང་རླངས་འཁོར་གྱི་འདུ་འཛིས་
སྟོངས་པའི་ཡུལ་ཚོ་ངན་ངོན་ཞིག་ནས་ལྟོ་ཕོར་གྱི་སླད་དུ་མཇལ་འཛོམས་བྱུང་
སོང་། ཕལ་ཆེར་འདི་ལྟར་ངེད་གཉིས་སྟེས་དབང་གིས་ངོ་ཤེས་ཤིང་འདྲིས་
ལོབས་སུ་གྱུར་པ་འདྲ་མོད། འབྲོག་བུས་དེ་ནི་གཞན་དབང་གིས་བཙིར་ནས་
ལས་བསྐོས་ཀྱིས་དེད་པ་ཡིན་ལ། ང་ཚོ་ཐོག་མ་ནས་སྐུ་དྲག་ཚོའི་རྩེད་ཆས་སུ་
དཀོན་མཆོག་གིས་སྐྲུན་པ་ཡིན་སྐད། གང་ལྟར་དེ་ནས་བཟུང“དྲག་ཏུ་མཆོང་
ལྡིང་བྱེད་པའི་སྙིང་གསོན་པོ”གཉིས་ཀྱི་འཕར་རྩ་མ་ལྷོད་པར་རང་ཉིད་ཀྱི“འཚོ་
གཞེས”ཙམ་མཚོན་པའི་ཕྱིར་དུ། ཤོག་དཀར་གྱི་ཁ་བའི་ངོ་གདོང་ལ་རྐང་
རྗེས་ཀྱི་རི་མོ་གཡུང་དྲུང་གི་རིས་སུ་འབེབས་པའི་ལས་ཀ་སྡུག་པོ་འདི་ཁུར་དུ་
བླངས། འདི་ནི་འུ་ཐུག་པའི་གདམ་ཀ་ཞིག་དང་མཐར་ཐུག་གི་བགྲོད་ལམ་
ཉག་གཅིག་པུ་ཡིན་ཡང་སྲིད་མོད། གང་ལྟར་ད་ནི་ཕྱི་མིག་གི་ཞེན་ཐག་དུམ་
བུར་བཅད་ནས་རྒྱང་རིང་གི་དམིགས་སར་ཕྱོགས་པའི་རྡོག་ཐོན་བྱས་ཟིན་པས།
མདུན་ཕྱོགས་ཀྱི་ལམ་ཁར་སྐྱིན་ཐང་དང་ལྷགས་འཚུབ། བུ་ཡུག་དང་ཉི་ཟེར་
རེས་སུ་འཁོར་ཡང་ང་ཚོས་གདོང་བསུ་ལྷུར་ལེན་གྱི་གོ་ཆ་ལུས་ལ་སྤྲས་ཡོད།
དེ་བས། འབྲོག་བསམ་གཏན་ནི་ང་དང་བསམ་བློའི་བར་ཐག་ཆེས་ཉེ་
བ་
559



ནགས་ཀློང་ཁུ་བྱུག་འདུ་གནས།
བའི་གྲོགས་དམ་པ་དང་ལྕགས་སྨྱུག་ལས་ཅི་ཡང་མེད་པའི་མི་དབུལ་པོ་ཞིག་ཡིན་
ལ། ཁོའི“ཀྱག་ཀྱོག་གི་མི་ཚེ”དང“ལྟག་ཆོད་ཀྱི་ལྟ་བར”ང་ལ་གསལ་རྟོགས་
ཆེ་བས། རྩོམ་ཐུང་འདིར་འུད་བསྟོད་དང་ཟོལ་རྫུན་གྱི་ཆ་ཤིན་ཏུ་ཉུང་ཞིང་
ཕྱོགས་ལྷུང་གིས་འཁྱེར་ཉེན་པའི་རེ་དོགས་ཀྱི་འཇིགས་པ་དང་བྲལ་ཆོག་
རྒྱབ་རྩ་དང་འབྱོར་ཚོགས་ཀྱིས་ཡོངས་སུ་ཕོངས་པའི་འབྲོག་ཕྲུག་འདིས་
བགྲང་བྱ་བཅུ་ཕྲག་གི་སློབ་གཉེར་ལེགས་པར་རྫོགས་ནས་ཕ་ཡུལ་དུ་ལོག་པའི་
ལམ་བུ་དེ་རྡོག་པས་གནོན་དུས་གཡའ་དག་པའི་ཀུན་སློང་དང་ཕུགས་འདུན་
རྫོགས་མེད་ཅིག་རུམ་ཡོང་། འོན་ཏེ། ཕ་ཡུལ་དུ་སླེབས་པ་ནས་གྲོང་བརྡལ་
དང་རྒྱང་ཐག་རིང་བའི་རུ་སྡེའམ་ཡུལ་ཚོའི་སློབ་ཆུང་དུ་ཐབས་ཆག་པའི་འཚོ་བ་
ཨ་ཆད་འུ་ཐུག་གིས་སྐྱེལ་དགོས་བྱུང་བས། ཐེངས་ཤིག་དགོངས་པ་ཆོས་
དབྱིངས་སུ་བསྟིམ་པའི་ཉེ་ལམ་ཡང་བཙལ་མྱོང་མོད། སྡུག་བསྔལ་གྱི་ཕུང་
པོའི་ཟད་མཐའ་མ་རྙེད་པས་ད་ལྟའང་ལུང་ཀྱོག་གི་སློབ་ཆུང་ཞིག་ན་ཧྲེང་ཧྲེང་
དུ་འཚོ་གཞེས་གནང་ཡོད།
དེང་རབས་དཔལ་ཡོན་གྱི་ཉི་ཟེར་གཉོམ་ཞིང་རྨོངས་ཞེན་མཁྲེགས་འཛིན་
གྱི་སྤྲིན་རིམ་སྟུག་པའི་འབྲོག་སྡེ་འདི་རུ། ཐེངས་དང་པོར་བསམ་བློ་གསར་
བའི་རུ་མཚོན་སྒྲེང་མཁན་ནི་ ཁོ་ རང་ སྟེ ཁོས་རྒྱུན་པར “ ང་ནམ་ཡང་
ང་ ལྷ་
ཚོགས་དང་ཁ་གཏད་དུ་འགྲེང་ཡོད། ངས་སུ་ལའང་ཕྱག་འཚལ་མི་སྲིད”ཟེར།
འདི་ནི་ཁོས་སྐུ་ཞབས་ཞོགས་དུང་ལགས་ཀྱི《 དཔྱོད་ཤེས་རྒྱང་འབོད 》ལ་བླ་ལྷག་
གིས་གཅེས་པའི་རྒྱུ་མཚན་ཡང་ཡིན་པས། འདིར་ཆེད་དུ་ཁོ་རང་གི་རྩོམ་ཐུང་
ཞིག་དྲངས་ནས་བསམ་བློ་འདི་ མཚོན་པར་བྱས་ན། འདི་སྔོན་ ཁོས་ང་ལ
《བྱིས་སྒྲུང་ཞིག་གི་སྨད་ཆ 》ཞེས་པ་ཞིག་ཁྱེར་ཡོང་ལ་དེའི་ཚིགས་བཅད་ཤོ་ལོ་ཀ་
དང་པོར། “བྱི་ལས་སྐྱེ་ཡི་དྲིལ་བུ་དེ། ། ལག་ཏུ་བཟུང་སྟེ་གཡུག་པ་ན། །
སྔར་གྱི་དེ་ལས་མཆོག་གོ་ཞེས། །བྱི་བས་ཕྱག་འཚལ་སྐོར་བ་བྱེད། །”འདི་ནི་
56O



འབྲོག་བསམ་གཏན།
སློབ་དཔོན་ཀླུ་སྒྲུབ་ཀྱི《 སྐྱེ་བོ་གསོ་ཐིགས》ལས་བྱི་ལའི་རྫུན་ཚིག་ཅེས་པའི་གཏམ་
རྒྱུད་དེ་ལ་སྦྱར་ནས་བྲིས་པ་ཞིག་ཡིན། ཤོ་ལོ་ཀ་འདི་ཙམ་ཀློག་ཚེ་ཐུང་དྲགས་
པས་བལྟས་ཙམ་གྱིས་ཅི་ཡང་མིན་པར་སྣང་མོད། ཞིབ་ཏུ་བསམ་ན་ཚིགས་
བཅད་འདི་གཅིག་པུའི་ཤོང་རྒྱ་ཁྱོད་ཀྱི་བློ་ཡུལ་ལས་ཆེས་ཆེར་འགོངས་སྲིད།
དེ་ཡང་། དམ་ཆོས་ལ་དད་པའི་བྱི་བའི་ཚོགས་ཀྱིས་སྐེ་ལ་ཕྲེང་བ་གྱོན་
པའི་བྱི་ལ་ཞིག་བླ་མར་བསྟེན་ཅིང་བསྙེན་བཀུར་བྱས་པའི་མཐར། སློབ་་་
དཔོན་ཡན་ལག་རྒྱས་ཤིང་བྱི་ཚོགས་ཉུང་ངུར་བྲི་བས། བྱི་ལའི་དཔོན་པོ་ར་
ཕན་ཞེས་པ་ཞིག་གི་བློ་གྲོས་ཀྱིས་བྱི་ལའི་རྐེར་དྲིལ་བུའི་རྒྱུན་བཏགས་ནས་སློབ་
དཔོན་དངོས་མིན་གྱིས་ཐག་ཆོད་པ་བྱས་པའི་གཏམ་རྒྱུད་འདི་ནི་སློབ་དཔོན་ཀླུ་
སྒྲུབ་ཀྱིས་ལོ་ཉིས་སྟོང་སྔོན་ལ་བཤད་ཟིན་མོད། འོན་ཏེ་རྩོམ་ཐུང་འདི་ལས་སྐྱེ་
ལ་བཏགས་པའི་དྲིལ་བུ་དེ་ལག་ཏུ་བཟུང་ནས་གཡུག་པས། བྱི་ཚོགས་བྱེད་དེ་
བྲོས་པའི་མཇུག་འབྲས་ལས་ལྡོག་སྟེ་འདུ་ཞིང་དད་པའི་སྤུ་ལོང་གཡོས་པས་ན།
གལ་སྲིད་སློབ་དཔོན་ཀླུ་སྒྲུབ་ཁོང་ཉིད་ད་ལྟའང་འཚོ་ཞིང་བཞུགས་ཚེ་ངེས་པར་
ར་ཕན་ལས་འགོངས་པའི་བྱི་ལའི་ཤེས་རབ་འདིས་ཧ་ལས་ཧོན་འཐོར་དུ་གཏོང་
ཡང་སྲིད།
གཞན་དུ་ཡང《གོང་མའི་མནབ་བཟའ་སོ་མ་》ཞེས་པའི་བྱིས་སྒྲུང་འདི་
གཅིག་པུ་ཙམ་གྱིས་ཀྱང་ཏན་མེག་ཨན་ཤྲཱི་ཧྲིན་ནི་སོ་སྐྱེ་ཕལ་བ་
་ཕལ་བ་ཞིག་མིན་པ་ར་
སྤྲོད་ཐུབ་པ་ཇི་བཞིན། རྩོམ་རིག་བརྩམས་ཆོས་ཀྱི་རིན་ཐང་ནི་རིང་ཐུང་མང་
ཉུང་ལ་འབྲེལ་བ་ཡེ་མེད་ཅིང་གཙོ་བོ་བསམ་བློའི་ནང་སྙིང་ལ་རག་ལས་པའི་
ཕྱིར། ་འབྲོག་བསམ་གཏན་གྱི་རྩོམ་ཐུང་འདི་སྤྱིར་བཏང་གི་གནའ་ གཏམ་
ཙམ་མིན་པར་ལེགས་བཤད་གཏམ་རྒྱུད་ཀྱི་ཁོངས་སུ་འདུ་བར་སེམས། དེའི་
སྟབས་ཀྱིས། ཁྱེད་ཀྱིས་བྱིས་སྒྲུང་འདི་ཐེངས་གཅིག་བཀླགས་པས་ཀྱང་དང་
ཐོག་ཅི་ཡང་མིན། བར་དུ་དགོད་བྲོ་ཡོང་། ཐ་མར་བསམ་ག
ཐ་མར་བསམ་གཞིག་གི་ཀློང་ལ་
561



ནགས་ཀློང་ཁུ་བྱུག་འདུ་གནས།
ཁད་ཀྱིས་ཁད་ཀྱིས་འདྲེན་ངེས།
གང་ལྟར་བློས་ཐུབ་ཀྱི་གྲོགས་པོ་ཞིག་གི་ཕྱི་ཐག་འདིས་ཀྱང་ངས་འབྲོག་
བསམ་གཏན་ལ་རང་གི་དྲན་ཚུལ་གསོང་པོར་བརྗོད་དགོས་ལ། ཁྱད་པར་དུ་
རྩོམ་རིག་གི་ལས་ཀ་གཉེར་བའི་མི་ཞིག་ལ་ཆ་བཞག་པས་ཀྱང་ངས་སུ་ལའང་
རྫུན་གཏམ་མི་རུང་། འབྲོག་བུའི་དམངས་ཁྲོད་རྩོམ་རིག་གི་ཐོས་རྒྱ་དང་སྲོལ་
རྒྱུན་རྩོམ་རིག་གི་མཐོང་རྒྱ། གཞན་ད་དུང་ལྷན་སྐྱེས་སུ་མངའ་བའི་པིར་རྩལ་
འདི་དག་ལས་ཁོ་རང་ཚིགས་བཅད་སྙན་ངག་འབྲི་བར་འོས་ཤིང་འཚམས་མོད།
ཡིན་ནའང་ ཁོ་ ཏག་ཏག་དེ་ལས་ལྡོག་སྟེ “ རང་མོས”ལུགས་ལ་ཤིན་ ཏུ་དད།
འདི་སུ་ལའང་ཁག་དཀྲིས་མེད་དེ། ཡིན་པ་ནི་རང་རེའི་རྩོམ་སྟེགས་སུ་རང་
མོས་སྙན་ངག་གི་ཤྭ་འོད་རྒྱུག་པས། མང་པོའི་དཔུང་ཡ་ལ་མི་གཅིག་གིས་ཅི་
ཞིག་ཅི་ལྟར་ནུས།
562



ནགས་ཀློང་ཁུ་བྱུག་འདུ་གནས།
----
བ་རེས།
ངོ་སྤྲོད་མདོར་བསྡུས།
བ་རེས་ལགས་ནི། 1960ལོར་མདོ་སྨད་བོང་སྟག་ཏུ་སྐྱེས། ལོ་མང་
པོའི་རིང་སློབ་གསོའི་བྱ་བ་གཉེར་བ་དང་ཞོར་ལ་རྩོམ་རིག་གསར་རྩོམ་གྱི་ལས་
གཉེར། ད་ལྟ་ཁོའི་བརྩམས་ཆོས་གཙོ་བོ་ལ《མཁའ་ལ་འཕྱོ་བའི་ཡིད་ཀྱི་བརྩེ་
རླབས》དང་། 《སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ 》《 བོང་སྟག་
ལོ་རྒྱུས་བློ་ལྡན་འཇུག་ངོགས》《བོད་ཀྱི་གནའ་ཡིག་གོ་བདེ་བར་བྱས་པ》སོགས་
དང༌། སྒྲིག་དཔེ《 འབྲོག་ཡུལ་ཀྱི་འཆར་ཁའི་རོལ་མོ》དང《ཚྭ་འདམ་ཞོགས་
པའི་མཚམས་སྤྲིན 》《 མཚོ་སྔོན་ཞིང་ཆེན་འབྲིང་རིམ་མི་རིགས་དགེ་འོས་སློབ་
གྲྭའི་སློབ་དེབ》སོགས་ཡོད་ཅིང༌། ཁོའི་སྙན་ངག་དང་ལྷུག་རྩོམ་མང་པོ་ཞིག་
བོད་ཀྱི་དེང་རབས་རྩོམ་རིག་བརྩམས་ཆོས་ཕྱོགས་བསྒྲིགས་དཔེ་དེབ་ཁག་ཏུ་
བསྡུས་པ་དང༌། སྔ་ཕྱིར“སྦྲང་ཆར་རྩོམ་རིག་བྱ་དགའ”སོགས་ལེགས་རྩོམ་བྱ་
དགའ་མང་པོ་ཐོབ་མྱོང༌། ད་ལྟ་མཚོ་ནུབ་མི་རིགས་དགེ་འོས་སློབ་གྲྭར་ཕྱག་
ལས་གནང་།
༣༧.
564
*，



བ་རེས།
རེ་
ང་དང་ངའི་སྙན་ངག་གི་སེམས་པ།
བ་རེས།
ཉིན་མོ་དེར། ནམ་མཁའ་གཡའ་དག་ཅིང་ང་དང་ལུག་ཁྱུ་གནས་པའི་
སྤང་ལྗོངས་དེར་ཉམས་མདངས་གསར་བ་ཞིག་ཤར་འདུག དུས་དེར་ཀུན་
སློང་ཞིག་སྔོན་དུ་སོང་གཤིས་ཡིན་ཡང་ངེས། སྙན་ངག་ལ་དུངས་ཀྱང་སྙན་
ངག་གི་རྗེས་སུ་མ་ཆོད་པའི་ང་ཡི་སེམས་པ་དེ་ནི་ཕར་ཕྱོགས་ནས་འོངས་པའི་རྫི་
གླུ་དེས་དྲངས་ཤིང་རྫི་གླུ་དེས་བཟི་བ་ལྟར་ཚོར་འདུ་དྲག་པོ་ཞིག་གིས་དེད་ཀྱིན་
དང་བདས་ཀྱིན་ཐོན་བྱུང༌། འདི་རྐྱེན་ག་འདྲ་ཞིག་ལ་བརྟེན་ནས་བྱུང་བ་ཡིན་
ནམ། ངས་དེ་ལྟར་མནོ་བསམ་ཞིབ་ཏུ་གཏོང་སྐབས། སྤང་ཐང་དེ་ནས་
ངའི་བློ་ངོ་རུ་བཞུར་འོངས་པའི་སྙན་ངག་དེའི་སློང་རྐྱེན་ཡང་འདི་དང་ཆ་ཤིན་
ཏུ་འདྲ་ལ། དུས་དེར་ང་ཡིས་སེམས་པའི་འགྱུ་བ་དེ་ཡང་ངའི་མ་ཡིན་པར་
བློས་བསླངས་ཟིན་པའི་སྙན་ངག་དེའི་སེམས་པས། སེམས་པ་དེ་ནི་བརྩེ་དུང་
ཁོ་ན་ཞིག་ལས་བཞུར་འོངས་པའི་ཚད་ཀྱིས་མི་དཔོག་པའི་ཚོར་བ་ཞིག་ཡིན་
ཞིང་། ཚད་ཀྱིས་མི་དཔོག་པའི་ཚོར་འདུ་དེ་དང་ཡང་ན་སུ་ཞིག་གི་སྨྱུག་རྩེ་
ནས་གསོན་པོར་སྒྱུར་ཐུབ་ཚེ་སྙན་ངག་དང་སྙན་ངག་གི་སེམས་པ་དེའང་གཞི་
ནས་གྲུབ་སྟེ། ཕ་རོལ་བ་རྣམས་ལ་མངོན་སུམ་དུ་མྱང་རྒྱུ་ཡོད་པའི་བྲོ་བ་ཞིག་
སྟེར་ངེས་ལ། དེས་གཞན་དག་ལ་འཕྲལ་ཕུགས་གང་རུང་གི་ཕན་ཞིག་་་་
འདོགས་ཐུབ་མིན་དང་བཏགས་ཡོད་མེད་ནི་སྙན་ངག་གང་ཞིག་གྲུབ་པའི་རྗེས
565



ཐ
ནགས་ཀློང་ཁུ་བྱུག་འདུ་གནས།
ང་ལ་མཚོན་ན་སྙན་
སོར་གྱི་ཕ་རོལ་བ་དེ་རྣམས་ཀྱི་སླར་ལྡོག་གླེང་བྱ་ཞིག་ཡིན་མོད། མ་མཐའ་
ཡང་སྙན་ངག་འབྲི་མཁན་རང་ཉིད་ལ་ཐོག་མ་ནས་དེ་ལྟ་བུའི་འདུན་པ་ཞིག་
སེམས་ཀྱི་འགྱུ་བ་དེ་རྣམས་དང་ལྷན་དུ་ཡོད་པའམ་འབྱུང་དགོས་པ་ཞིག་ཡིན་
ཚུལ་སྤང་ཐང་དེས་ང་ལ་བྱིན་པའི་ཐུན་མོང་མིན་པའི་ཚོར་ཤེས་དེ་ལས་རྟོགས་
པར་ནུས་ཤིང༌། དེ་ལྟར་ཐོན་པའམ་དེ་ལྟར་ཡིན་ན་གཞི་ནས་གཟུང་བྱ་ཞིག་
རང་ཤུགས་ཀྱིས་སྤར་མོའི་ནང་དུ་ཆུད་པ་དང་འདྲ་བར་སེམས་ཁམས་ནས་
བརྗོད་སྙིང་ཞིག་དང་གཞི་གཅིག་ཏུ་འདྲེས་ཏེ་སྙན་ངག་ཏུ་འགྱུར་གྱིན་འགྲོ་ལ།
སྙན་ངག་གི་སེམས་པའང་ཁོང་གསེང་འདི་ནས་ཆུ་མིག་ལྟར་བརྡོལ་ཏེ་བཞུར་
དགོས་པའི་འགྲོ་ཡུལ་གང་ཞིག་ཡིན་པ་དེ་རུ་དལ་གྱིས་བབ་འགྲོ། དེའི་ཕྱིར་ཕ་
རོལ་བ་རྣམས་ཀྱི་ལྟ་སྟངས་ཀྱང་མཐའ་གཅིག་ཏུ་འདིའི་རྗེས་སུ་འཇུག་པའམ
འདི་ལྟར་ཡིན་དགོས་པའི་ངེས་པ་ནམ་ཡང་མེད་མོད། ང་ལ་
ངག་གི་ཁྲོད་དུ་སྙན་ངག་གི་སྙིང་གསོན་ལྟར་སྦྲུམ་པའི་སྙན་ངག་གི་སེམས་པ་
འདི་ནི་སྙན་ངག་རྣམས་ལ་མེད་དུ་མི་རུང་བའི་རྐྱེན་འགངས་ཆེན་ཞིག་ཏུ་འཇོག་
པར་འདོད་པའི་དྲན་སྣང་དེ་ནི། ཉི་མ་དེར་སྤང་ཐང་དེ་ནས་སྐྱེས་པ་ཡིན།
འདོད་བློའམ་ལྟ་སྟངས་གང་ཡིན་ཡང་བྱ་དངོས་ཤིག་ལ་ལྟ་དུས་རང་རང་
གི་བློ་ངོ་རུ་འཕོས་པའི་སེམས་འགྱུ་ཞིག་ཡིན་ ཤས་ཆེ་ལ། དེ་འདྲ་ཞིག་གི་
དབང་དུ་བཏང་ཚེ། ང་ཡི་སྐབས་དེའི་བསམ་བྱ་དང་ཡིད་ཀྱི་གཏོད་ཡུལ་ཡང་
འདོད་འདུན་གྱི་སེམས་ཁམས་དེ་འདྲ་ཞིག་དང་མཉམ་དུ་ཉིན་མོ་དེའི་མཛེས་
སྡུག་ལྡན་ཞིང་ཡིད་དུ་འོང་བའི་སྤང་ཐང་དེ་རུ་རང་དབང་མེད་པར་ཤོར་གྱིན་
འགྲོ་དུས། སྙན་ངག་གི་ཡུལ་ཁམས་དེ་དག་ཀྱང་མཐའ་ཀླས་པའི་སྤང་ལྗོངས་
དེ་དང་མཚུངས་པར་ཤིན་ཏུ་ཁོད་ཡངས་ལ་ཧ་ཅང་རྒྱ་ཆེ་བའི་ཞིང་ཁམས་ཤིག་
ཡིན་ནའང་། དེ་ལས་སྙན་ངག་གི་སེམས་པ་ཞེས་ཐ་སྙད་སྦྱར་ཞིང་དམིགས་སུ་
བཀར་ཏེ་ཚུར་རོལ་གྱི་རང་བློའི་ངོས་སུ་བླངས་ནས་ཡང་དང་ཡང་དུ་ཤེས་རྟོགས་
스
566



བ་རེས།
ཀྱིས་བཞུ་སྦྱོང་བྱེད་སྐབས། སྙན་ངག་ཐམས་ཅད་ཀྱི་སེམས་པ་ནི་སྙན་ངག་
འབྲི་པ་པོའི་ཞེ་ཁོང་ནས་སྦར་བའི་བརྩེ་དུང་གི་མེ་དཔུང་ཞིག་ཡིན་པར་གོར་མི་
ཆག་ལ། མེ་དཔུང་དེ་ཆེས་ཆེར་སྦར་བར་ནུས་པའི་རྒྱུ་རུ་ཡིབ་སྟེ་མཆིས་པའི་
ཟིལ་སྟོབས་དེ་ཡང་ང་ཡི་ཡིད་ཀྱི་བརྟན་པ་ཕྲོགས་ཤིང་འཕྲོག་བཞིན་སྣང་བའི་
མིག་མདུན་གྱི་སྤང་ཐང་དང་། རི་ཚོགས། ལུག་ཁྱུ། སྦྲ་སྦིས་དེ་རྣམས་ཀྱི་
ཁྲོད་དུ་སིམ་ནས་ཡོད་པས། དེ་རྣམས་ནི་སྣེ་མང་རྙོག་འཛིང་ཅན་ཞིག་ཡིན་པ་
སྨོས་མི་དགོས་མོད། དེ་རྣམས་དང་ང་ཚོའི་བློས་བསླངས་སྙན་ངག་གི་སྲོག་
དབང་དུ་འཕོས་ཚེ། སྙན་ངག་གི་སེམས་པ་ནི་གཟུགས་མེད་གཟུགས་ཡོད་ལྟ་
བུ་ཞིག་ཏུ་གྲུབ་པ་དང་བྲོ་ལྡན་ཞིག་ཏུ་གྱུར་པས། སྙན་ངག་ལ་ཞེན་མཁན་
ཚང་ མའི་ མིག་ གི་ དཔྱིད་ དང་ ཡིད་ ཀྱི་ དགའ་ སྟོན་ དུ་ འཁྲུངས་ པར་ངེས་ལ།
དུས་དེར་སྙན་ངག་ལ་འཇུག་འདོད་ཡོད་མཁན་རྣམས་ཀྱིས་ཀྱང་སྙན་ངག་་་
ཐམས་ཅད་ཀྱི་སེམས་པའི་འབྱུང་ཁུངས་དེ་མ་གཞི་གང་ནས་བྱུང་ཞིང༌། སྙན་
ངག་ཡོད་དོ་ཅོག་གི་གྲུབ་ཟིན་པའི་སེམས་པ་དེའི་ཁ་གཏོད་ཡུལ་ཡང་ཅི་ཞིག་གི་
ཕྱིར་དུ་ཡིན་པ་ངང་ངམ་ཤུགས་ཀྱིས་རྟོགས་ཚར་ནས་ཡོད་པས། སུ་ལའང་ངོ་
མཚར་བའི་ཐེ་ཚོམ་གྱི་སྣང་བ་སྐྱེ་མི་སྲིད་ལ། ཏག་ཏག་དེ་ལས་ལྡོག་སྟེ་སྤྱི་སྙན་
ངག་དང་བྱེ་བྲག་ང་ཡི་འདོད་ཕྱོགས་ཤིག་ལའང་རང་དབང་ཚད་མེད་པ་ཞིག་
སྟེར་ངེས་ཡིན། སྤྱིར་ན་དམིགས་བཟུང་གི་བྱ་དངོས་ཤིག་ལ་བལྟས་པའི་་
བསམ་པའི་འཁྱེར་སོ་ཐམས་ཅད་ཀྱང་འཇིག་རྟེན་གྱི་ཚད་གཞི་དག་ལ་རིང་ཐུང་
ཡོད་པ་དང་བང་རིམ་རྣམས་ལ་མཐོ་དམན་དང་བོངས་ཚད་མཐའ་དག་གཅིག་
ཏུ་མ་ངེས་པ་དེ་ལྟར་སྣ་ཚོགས་པ་ཞིག་ཡིན་ཡང་།
སྙན་ངག་འཕེལ་རྒྱས་སོང་
བའི་བགྲོད་ལམ་གྱི་སྟེང་ང་དང་ང་ཚོར་རང་དབང་ཆེན་པོ་ཞིག་བྱིན་པ་དེ་ནི།
ཐོག་མའི་དུས་ནས་བཟུང་སྙན་ངག་རང་ངོས་ནས་སྙན་ངག་གི་འཇིག་རྟེན་དང་
སྙན་ངག་སོ་སོར་དགོངས་གནང་བྱིན་པའམ་རང་བཞིན་ཉིད་ཀྱིས་འཕེལ་ལམ་
567



ནགས་ཀློང་ཁུ་བྱུག་འདུ་གནས།
ཅས་པའི་སྙན་ངག་
ལ་
ཞིག་ཏུ་འགྲོ་རུ་འཇུག་དགོས་པའི་ངོ་བོ་དང་ཆོས་ཉིད་དེས་ཐག་གིས་བཅད་ནས་
ཡོད་པའི་རྒྱུ་མཚན་དེར་ཐུག་གི་ཡོད་པ་ཡིན་ཕྱིན། རང་བཞིན་གྱིས་ཐོན་པའི་
སྙན་ངག་གི་སེམས་པ་ཐམས་ ཅད་སྙན་ངག་གི་སེམས་པ་ངོ་མ་ཡིན་པ་དང༌།
སྙན་ངག་གི་རང་དབང་རང་བཞིན་དང་སྙན་ངག་འཕེལ་བའི་ཆོས་ཉིད་ཀྱི་རང་
བཞིན་ཡང་ཡིན་པས། གཞི་རྩ་འདི་འདྲ་ཞིག་ནས་ལམ་དུ་ཆ་
ལ་ནམ་ཡང་དྲག་ཏུ་འཕྱུར་ནུས་པའི་སྦས་ཤུགས་ལྡན་པ་དང༌། གཞི་རྩ་འདི་
འདྲ་ཞིག་ནས་བརྡར་པའི་སྙན་ངག་གི་སེམས་པ་ནི་ག་དུས་ཡིན་ཡང་ང་དང
ལུག་ཁྱུ་དང་སྦྲ་ནག་དེ་རྣམས་ ཅི་དགར་རོལ་བའི་ས་ གཞི་དེ་ནས་བཅུད་དུ་
གཞིབ་སྟེ་སླར་ཡང་ས་ངོས་དང་སྤང་གཞུང་དག་ཏུ་ཟུངས་ཁྲག་ཁོལ་མ་ལྟར་
བཞུར་ཀྱིན་དང་ཐིམ་གྱིན་འགྲོ་བ་ཡིན་ཕྱིར། སྙན་ངག་གི་མདུན་ལམ་དང༌།
སྙན་ངག་གི་རིན་ཐང་། སྙན་ངག་གི་ཚེ་སྲོག་ཀྱང་འདི་ན་ཡོད། འདི་ནས་
བརྡོལ་བའི་སྙན་ངག་དང་། འདི་
་ནས་མཆེད་པའི་བརྗོད་སྙིང་། འདི་ནས་
འཕྱུར་བའི་བརྩེ་དུང་ནི་ང་དང་ངའི་སྙན་ངག་གི་སེམས་པ་ཡིན། སེམས་པ་
འདིའི་ཆེད་དུ་སུ་དང་སུ་ཡིན་རུང་འབད་བརྩོན་བྱེད་པར་རིགས་ལ། སེམས་
པ་འདིའི་སླད་དུ་ཐོག་མཐའ་བར་གསུམ་དུ་འཚོལ་སྙེག་བྱེད་མཁན་ཞིག་ཡིན་ན་
གང་དེ་ནམ་ཞིག་སྤང་ཐང་འདིའི་བར་སྐབས་ཀྱི་སྙན་ངག་པ་ཞིག་ཏུ་འགྱུར་བར་
ཐེ་ཚོམ་གྱི་རྒྱ་ལས་གྲོལ་ཆོག་པ་དང་། འདི་དག་དང་རྒྱབ་འགལ་དུ་སོང་བའི་
སྐྱེ་བོ་ནི་ནམ་ཡིན་རུང་སྙན་ངག་གི་མཛའ་གྲོགས་སུ་འགྱུར་ཐབས་མེད་ཅིང༌།
རང་ཉིད་ཀྱིས་ཀྱང་སྙན་ངག་གི་སེམས་པ་དང་སྒྱུ་རྩལ་དེ་ གཏན་ནས་རྟོགས་
ཐབས་མི་ཡོང་། དེའི་སྟབས་ཀྱིས་ཉིན་མོ་དེར་ངས་ལུག་ཁྱུ་དང་མཉམ་དུ་སྤྲོ་
སྣང་རབ་ཏུ་སྟེར་བའི་སྤང་ལྗོངས་དེའི་རི་འདབས་ཤིག་ནས་སྙན་ངག་གི་ཡུལ་
ཁམས་ལ་བལྟས་ཏེ། སྙན་ངག་གི་གྲུབ་ཚུལ་དང་སྙན་ངག་གི་ སེམས་ པར་
འཚོལ་རྟོགས་བྱས་པ་ཡིན། སྤྱིར་ན་བྱུང་ཞིང་འབྱུང་བཞིན་ཡོད་པའི་ སྙན་
རྟོ
568



བ་རེས།
ངག་གི་ཚོགས་པ་དེ་ནི་སྤང་ངོས་ཀྱི་མེ་ཏོག་དེ་རྣམས་དང་འདྲ་བར་བགྲང་ལས་
འདས་ཤིང་སྣ་ཚོགས་པ་ཞིག་ཡིན་ནའང༌། སྙན་ངག་གི་སེམས་པ་ནི་སྙན་ངག་
ཅིག་གི་གྲུབ་རྐྱེན་རྣམས་ལས་གཙོ་གལ་ཆེ་བ་ཞིག་གི་ཡིན་པ་སྔོན་གྱི་སྙན་ངག་
དང་ད་ལྟའི་སྙན་ངག་ཕྱི་རོལ་པའི་སྙན་ངག་དང་ང་ཚོའི་སྙན་ངག་སྟེ་སྙན་ངག་
མི་འདྲ་བ་སོ་སོའི་སྟེང་ནས་དངོས་སུ་མྱོང་རྒྱུ་དང་སེམས་རྒྱུ་ཡོད་པ་ར་སྤྲོད་ཐུབ་
པས། སྙན་ངག་གི་སེམས་པ་ནི་སྙན་ངག་ཅིག་ལ་གསོན་སྟོབས་སྟེར་བའི་བླ་
སྲོག་ཅིག་ཡིན་ཞིང་། ཁྱད་ཆོས་མི་འདྲ་བ་སོ་སོའི་སྤུས་པའི་སྙན་ང
སྲོག་ནི་སྙན་ངག་གི་ཁོང་གསེང་ན་སྟོབས་ཀྱིས་འབར་བའི་སེམས་པ་ཡིན་ཆོག་ལ།
སྙན་ངག་གི་སེམས་པ་འདི་ལའང་སྲབ་མཐུག་ཅི་རིགས་པ་ཞིག་དང་དུས་སོགས་
ཚད་གཅིག་ཏུ་མ་ངེས་པར་སྣང་བའི་ཁྱད་པར་བརྗོད་ཀྱིས་མི་ལང་བ་ཞིག་ཡོད་
པ་སྨོས་མི་དགོས་ཀྱང༌། གཙོ་བོ་སྙན་ངག་གི་སེམས་པ་འདི་ཟིན་ན་ང་ཚོའི་
དུས་རབས་འདིའི་སྙན་ངག་རྣམས་ཀྱི་བགྲོད་ཕྱོགས་ཀྱང་གང་ནས་ཇི་ལྟར་ལམ་
དུ་ཆས་དགོས་པའི་གནད་འགག་སོགས་ཞར་ནས་སེལ་ཏེ་འོང་ངེས་སོ།
་བ
569



ནགས་ཀློང་ཁུ་བྱུག་འདུ་གནས།
དལ་ལ་རིང་བའི་བཞུར་རྒྱུན།
བསོད་ནམས་དར་རྒྱས།
མཚོ་སྔོན་ཁྲི་གཤོག་རྒྱལ་མོའི་བྱང་ཕྱོགས་འབྲོག་སྡེ་ཆེན་པོ་བོང་སྟག་ཞྭ་
ནག་ཚོ་བ་ནས་སྐྱེས་པའི་སྐུ་ཞབས་བ་རེས་སམ་མིང་གཞན་གྲགས་པ་བློ་གྲོས་སུ་
འབོད་པ་འདི་ཉིད་ཆུང་དུས་ནས་བློ་རིག་རྣམ་པར་བཀྲ་ཞིང་ཤེས་རིག་གི་ཀློང་
ལ་འཇུག་འདོད་ཀྱི་སྙིང་རུས་ལྡན་ལ། སློབ་ཆེན་མཐར་ཕྱིན་རྗེས་གྲོང་ཁྱེར་དུ་
ལས་ཀ་གཉེར་བའི་གོ་སྐབས་ཡག་པོ་བློས་བཏང་ཞིང་། ཤེས་རིག་གི་ཁོ་ལག་
དེ་འདྲ་མ་ རྒྱས་ཤིང་ནང་སྒོས་རང་རིགས་བོད་ཀྱི་རིག་གནས་ཀྱི་མཐུན་རྐྱེན་
དམན་པའི་ཕ་ཡུལ་གྱི་ལྗོངས་སུ་ལོག་སྟེ་དགེ་རྒན་གྱི་ལས་ཀ་ཕལ་བ་གཉེར་ནས་
ད་ལམ་བགྲང་བྱ་ཉི་ཤུ་འདས་ལ་ཉེ་ཞིང༌། མི་ལོ་ཉི་ཤུ་མི་ཚེ་ཕྱེད་ཀ་ཉིན་གཅིག་
ནང་བཞིན་འཇིག་རྟེན་གྱི་ཁེ་དབང་དང་ཁྲ་ཁྲ་རིག་རིག་རྣམས་ལ་ཟུར་མིག་ཙམ་
ཡང་མི་འཕེན་པར་མཐའ་གཅིག་ཏུ་མི་རིགས་སློབ་གསོའི་ལས་ལ་གཞོལ་བས།
གང་ཉིད་ཀྱི་ཐུགས་དབྱིངས་ལས་འཁྲུངས་པའི་ཤེས་རིག་གི་སྦྲང་ཆར་གཞིབ་
པའི་སྐལ་བཟང་མེ་ཏོག་གང་སར་བཞད་པ་སྨོས་ཅི། དེ་བས་ཀྱང་འདིར་
བརྗོད་པར་འདོད་པ་སྟེ་གང་ཉིད་ནི་ལས་གནས་ཕལ་བ་ཞིག་ནས་ཐོབ་སྐལ་ཕྲན་
ཚེགས་ཙམ་ལ་བྲེལ་བ་མ་ཡིན་པར། དུས་རྟག་ཏུ་ཕུགས་བསམ་རྒྱ་ཆེན་ཐུགས་
སུ་ཉར་ནས་མི་རིགས་རང་གི་རིག་གནས་ཤུལ་བཞག་འཛིན་སྐྱོང་སྤེལ་གསུམ་
དང༌། ཡང་ན་གསར་རྩོམ་གྱི་རྟ་མཆོག་གིས་རེ་སྙེག་གི་ཐང་ཆེན་ལ་གོམ་ཁ་
57O



བ་རེས།
བསྒྱུར་ཅིང༌། ཀུན་གྱི་ཡིད་ལ་རེ་བའི་ཁྲག་དྲོན་དྲག་ཏུ་ཁོལ་བར་བྱེད་པའི་
ལེགས་རྩོམ་རྣམས་ཀྱང་མིག་དབང་མང་པོའི་ལྟད་མོར་བཤམས།
དེའང་གང་ཉིད་ཀྱི་རིག་འཕྲུལ་དང་རྔུལ་ཆུ་ལས་ཟགས་པའི་ སྙན་དེབ་
《མཁའ་ལ་འཕྱོ་བའི་ཡིད་ཀྱི་བརྩེ་རླབས》དང་ལྷུག་རྩོམ་དེབ《 སྔོན་མོ་སྤང་ལས་
འཁྲུངས་པའི་སེམས་ཀྱི་རོལ་མོ 》 ལོ་རྒྱུས་དཔྱད་ཡིག《 བོང་སྟག་ལོ་རྒྱུས་བློ་ལྡན་
འཇུག་ངོགས》བཅས་ཀྱི་གྲགས་པ་སྔ་མོ་ནས་ཕྱོགས་གཞིར་ཁྱབ་ཅིང་། གང་
ཉིད་ནི་དཔེ་དེབ་སྒྱུར་སྒྲིག་གི་ལས་ལའང་ཞུགས་མྱོང་བས། 《མཚོ་སྔོན་ཞིང་
ཆེན་འབྲིང་རིམ་མི་ རིགས་དགེ་འོས་སློབ་གྲྭའི་སློབ་གཞི》དང་། རྩོམ་རིག་
གཅེས་བཏུས་དེབ《འབྲོག་ཡུལ་གྱི་འཆར་ཁའི་རོལ་མོ 》《 ཚྭ་འདམ་ཞོགས་པའི་
མཚམས་སྤྲིན》ལ་སོགས་པར་སྤྱི་ཚོགས་སྟེང་དགའ་བསུ་ཆེན་པོ་ཐོབ་པ་མ་ཟད།
ད་དུང་ཉིད་ཀྱི་ཕྱག་སོར་ན་པར་སྐྲུན་གྱི་མཐུན་རྐྱེན་མ་འཛོམ་པར་ལུས་པའི་
དཔེ་དེབ་བཞི་སྟེ་ཡིག་འབྲུ་ཁྲི་ཚོ་བརྒྱ་ཕྲག་ཡན་གྱི་བརྩམས་ཆོས་བདོག་པས།
དངོས་གནས་ཁྱེད་ཉིད་ལ་ལས་ལ་བརྩོན་པའི་སྙིང་སྟོབས་དང་ཁ་བའི་ལྗོངས་ཀྱི་
རིག་གནས་འདི་ལ་དེ་འདྲའི་དུངས་ཞེན་མེད་ན་ཀུན་གྱི་དང་བ་དྲངས་པའི་ཕན་
འབྲས་འདི་འདྲ་འབྱུང་མི་སྲིད་ལ། ཁྱེད་ཀྱི་ཞབས་བཅགས་ཡུལ་སྐོར་གྱི་
གནས་ཡིག་རེ་རེ་དང་། རིག་རྩལ་ལས་འཁྱུག་པའི་སྙན་ཚིག་རེ་རེ། ཡང་ན་
མནོ་བསམ་གྱིས་ཁེངས་ཤིང་བརྩེ་དུངས་ཀྱིས་ཕྱུག་པའི་ལྷུག་རྩོམ་གི་འདབ་མ་རེ་
རེའམ། ཕ་མེས་ཀྱི་ལོ་རྒྱུས་གསལ་ཞིང་མཛད་འཕྲིན་མངོན་པའི་དེབ་ཐེར་གྱི་
ཤོག་ལྷེ་རེ་རེ་ན། ཁྱོད་ཀྱི་ཀུན་ལ་ཡོད་པར་དཀོན་པའི་བརྟན་བརླིང་གི་མི་
གཤིས་སམ་ཅུང་ཟད་ཞེ་གྱོང་ཨུ་ཚུགས་ཀྱིས་ཁེངས་པའི་ལྟ་སྤྱོད། སྒོས་སུ་ཕ་
ཡུལ་ ཕྱུག་ མོའི་ རི་ ཆུ་ ཐང་ གསུམ་ ལ་ བཅངས་ པའི་ ལྷད་ མེད་ ཀྱི་ བརྩེ་ སེམས།
ཡང་ན་རང་རིགས་སྲོལ་བཞག་ཡོད་ཚད་རྒྱུད་འཛིན་དར་སྤེལ་དང༌། དེ་མིན་
ད་དུང་འདི་དག་ལས་བསྐྱེད་པའི་སྙིང་སྟོབས་དང་ཆོད་སེམས། འདི་དག་
571
ཙ ，



ནགས་ཀློང་ཁུ་བྱུག་འདུ་གནས།
ང
ལས་བྱུང་བའི་ཕངས་སེམས་དང་གདུང་འབོད་ཡོད་ཚད་མིག་ཆུའི་རྒྱུན་དང་
འཕར་རྩའི་འགྲོས་ལ་བསྡོངས་ཏེ་གསལ་ཞིང་འཚེར། དེའང་བོད་ཀྱི་མཁས་
དབང་གཉའ་བློ་གྲོས་རྒྱལ་མཚན་གྱིས། སྤྱིར་ཁོང་གི་
རྩོམ་གཤིས་ཁ་གསལ་བ་
དང་། སྨྲ་མཁས་པའི་ཚིག་བབ་རང་འགྲིག་ཏུ་འབྱུང་བ་དང་། བསགས་པ་
མང་བས་ཐ་སྙད་ཕུན་སུམ་ཚོགས་པ། སུམ་རྟགས་ལ་བྱང་བས་བརྗོད་པ་རྣམ་
པར་དག་པ་དང་ཞེས་ཁྱོད་ལ་བསྟོད་པའི་མེ་ཏོག་གཏོར་བ་ནི་དོན་དངོས་དང་
ཤིན་ཏུ་འཚམ་འདུག་ལ། དེ་བས་ཀྱང་ཀུན་གྱིས་གུས་ཤིང་བསྔགས་ པར་་
འདོད་པ་ནི་ཁྱེད་ཀྱིས་ནམ་ཡང་རང་ཉིད་ཙམ་གྱི་ཐོབ་ཤོར་ལ་མི་ལྟ་བར་རང་མི་
རིགས་ ཀྱི་ ལ་ རྒྱའི་ རྒྱལ་ མཚན་ མཐོ་ བར་ སྒྲེང་ ཕོད་ པའི་ དཔའ་ ཉམས་ དང་།
འགྱུར་བ་མེད་པའི་མི་གཤིས། ལས་ལ་བརྩོན་པའི་སྙིང་སྟོབས་བཅས་ཡིན་
ཞིང་། ཁྱེད་ནི་རྩྭ་ཐང་འདི་དང་། འབྲོག་སྡེ་འདི་ནས་རྒྱང་དུ་བསྲིངས་པའི་
ཡིད་ཆེས་དང་རེ་སྙེག་གིས་ཁེངས་པའི་ཁ་བའི་ཁྲོད་ཀྱི་དལ་ལ་རིང་བའི་བཞུར་
རྒྱུན་ཉག་གཅིག་མ་ཡིན་ནམ......
572
-4



བ་རེས།
བོད་ཀྱི་རྩོམ་པ་པོ་བ་རེས་གླེང་བ།
ཚེ་རྣམ།
གནམ་བསྐོས་ཀྱི་ལས་དབང་།
དུས་ད་ལྟ་ཡང་ངའི་དྲན་པའི་ཡོལ་རས་ཀྱི་ངོས་སུ་ཝ་ལེར་གསལ་བའི་རི་
མོ་སྟེ། ཆུང་དུས་སུ་ངས་ཟོག་རྗེས་ནས་སྡེ་བ་ཆུང་ཆུང་ཞིག་རྒྱུན་དུ་མཐོང་
ཐུབ་པ་དང་། སྡེ་བ་དེ་ནི་ངས་དང་ཐོག་ཨ་ཕའི་ངག་ལས་ཐོས་པའི་བོང་སྟག་
ནང་གསེས་ཞྭ་ནག་སྡེ་བ་ཡིན། སྡེ་བ་དེ་ནི་ཁྱོད་ཀྱི་ལྟེ་ཁྲག་བོར་ས་དང་ཁྱོད་
ཉིད་འཚར་ལོངས་བྱུང་ས་ཡིན་ལ། སྡེ་བ་དེ་ནི་ཁྱོད་ཀྱིས་ཐོག་མའི་ལ་གཞས་
བསླབ་ས་དང་ཁྱོད་ཉིད་འབྲོག་པའི་སྡེ་ལ་གོམས་ས་ཡིན་པས། ཁྱོད་ཀྱང་རང་
རེའི་ བོད་ ཀྱི་ གནག་རྫི་ ཕལ་མོ་ཆེ་ དང་མི་མཚུངས་ པ་མེད་ ཅེས་ བརྗོད་ ཆོག
དེའི་རྗེས་སོར་ཏེ། ལོ་ངོ་བཅུ་བདུན་གྱི་ཡར་སྔོན་ལ། ངེད་གཉིས་མེ་འཁོར་
ས་ཚུགས་ཤིག་ཏུ་ངོ་ཤེས། དེ་ནས་བཟུང་ངེད་གཉིས་ཀྱི་བར་ཐག་ནི་ཇེ་ཉེ་
ནས་ཇེ་ཉེར་གྱུར་པ་དང་། དེ་ནས་བཟུང་ངས་ཆུང་དུས་མཐོང་ཐུབ་པའི་སྡེ་
བ་དེ་ཡང་ངེད་ཚང་དང་འབྲེལ་བ་དམ་པོ་ཡོད་པའི་ལོ་རྒྱུས་ཤིག་ཏུ་གྱུར། དེ་
ལྟར་ལོ་མང་རིང་ཁྱོད་ནི་ངའི་ཉེ་ལོགས་སུ་བཅར་ཏེ་ཞི་ཞིང་དུལ་བར་གནས་པ་
དང༌། ང་ཡང་ཁྱོད་ཀྱི་ཉེ་ལོགས་སུ་འཚོ་བཞིན་ཁ་ཁུ་སིམ་མེར་བསྡད། བར་
མཚམས་ཤིག་ནས། ངས་བསམ་གཞིགས་གང་མང་བཏང་མཐར། ཁྱོད་ཀྱི་
སྙན་ངག་ཁ་ཤས་ལ་དཔྱད་བརྗོད་ཡིན་ཁུལ་གྱི་རྩོམ་ཡིག་སྤེལ་བ་དང༌། དར་
R
573



ནགས་ཀློང་ཁུ་བྱུག་འདུ་གནས།
དགོས་ན།
ལུང་རྣ་བ་བླགས་ཏེ་ཕ་རོལ་ཚུར་རོལ་དག་ལ་ཉན་ཡང་། ངོ་མ་སྟབས་ལེགས་
པ་ཞིག་ནི་དེ་དག་ཡོད་ཚད་ལོ་ཟླ་དང་མཉམ་དུ་ཞི་འཇགས་ཀྱི་ངང་ནས་འདས་
ཤིང་། ཞི་འཇགས་ཀྱི་ཁྲོད་ནས་ཡོད་ཚད་བརྗེད་ལ་ཉེ་དུས། ངའི་སྙིང་ཆུང་
གི་འཕར་ལྡིང་ཡང་གཞི་ནས་བདེ་ལ་བབས། དེ་རིང་ཡང་། བརྡ་སྦྱོར་ཞིག་
ལ་རྐྱེན་བྱས་ཏེ། ངས་ཡང་བསྐྱར་ཁྱོད་དང་ཁྱོད་ཀྱི་རྩོམ་ཡིག་གླེང་དགོས་བྱུང་
བ་འདི་ནི། ང་ལ་མཚོན་ན་གཟི་བརྗིད་དང་སྤྲོ་དགའ་ཡིན་ལ། སྐྱོ་བའམ་
སྡུག་བསྔལ་ཡང་ཡིན་མོད། ད་དུང་སྔར་བཞིན་མི་ཡུལ་ནས་འདི་ལྟར་འཚོ་
ནམ་ཡིན་ཡང
ཡང་ང་བ
ང་གཅིག་པུས་ཁྱོད་ཁོ་ན་གླེང་དགོས་པ་འདི་ཡང་
ངེད་གཉིས་ཀྱི་གནམ་བསྐོས་ཀྱི་ལས་དབང་ཡིན།
ཕུགས་བསམ་གྱི་ལང་ཚོ།
མི་ལོ་ཉེར་ལྔར་སོན་ཙམ་ན། ཁྱོད་ནི་ང་རྒྱལ་གྱིས་སློབ་ཆེན་ནས་ཐོན་
ཞིང་། ཁྱོད་ཀྱི་མེ་ལྟར་འབར་བའི་བློ་ཁ་དང་འོ་ལྟར་བཞུར་བའི་བརྩེ་སེམས་
ནི་ཕ་ཡུལ་གྱི་རི་ཆུའི་ཕྱོགས་སུ་གཏད། དུས་དེར་ཁྱོད་ཀྱིས་སྔར་བས་ཀྱང་ཕ་
ཡུལ་གྱི་སྣོད་བཅུད་ནི་ཡིད་དུ་འོང་ཞིང་སྙིང་དུ་སྡུག་པ་ཞིག་ཡིན་པ་གསལ་བོར་
རྟོགས་པ་དང་། མེས་པོ་ཚོས་འཁྱར་འཁྱོར་དུ་བཞག་པའི་ལོ་རྒྱུས་ཀྱི་བཤུལ་
ལམ་ལ་བསམ་གཞིགས་གཏོང་སྐབས། ཁྱོད་ཀྱི་སེམས་པ་ནི་སྤྲོ་མྱོང་ལ་སྐྱོ་ཡང་
་ཁྱོད་ཀྱིས་སྔོན་ཆད་མེད་ པའི་སྟོང་ཆ་ཞིག་སྐོང་བའི་ཆེད་དུ་
སྙིང་སྟོབས་དང་སྤོབས་པ་བསྐྱེད་ ཅིང་། རུ་སྡེ་ཁྲ་མོ་ཡང་ཡང་འཕྲེད་དུ་
གཤགས་ནས《བོང་སྟག་གི་ལོ་རྒྱུས་བློ་ལྡན་འཇུག་ངོགས》བརྩམས། ཁྱོད་
ས་ཕ་ཡུལ་གྱི་རྫ་རི་སྨུག་པོ་དང་བོད་ཡུལ་གྱི་གངས་རི་དཀར་པོར་བཅངས་
པའི་བརྩེ་དུངས་ནི་ནམ་ཡང་འ
འགོག་ཏུ་མེད་པའི་རྒྱུག་ཆུ་ཞིག་དང་ཀུན་ནས་
མཚུངས་པས། 《ཨ་མེས་བོ་རོ》དང《གངས་རི་ཏི་སེ》སོགས་ཀྱིས་མཚོན་པའི་
སྙན་དེབ《མཁའ་ལ་འཕྱོ་བའི་ཡིད་ཀྱི་བརྩེ་རླབས》བརྩམས། སྤང་ཐང་སྔོན་
མྱོང་།
དེ་བས་
ซิ
ล
574



བ་རེས།
མོ་ནི་ཁྱོད་ཀྱི་སྐྱེ་ཡུལ་ཡིན་ཞིང་། སྤང་ཐང་སྔོན་མོ་ནི་ཁྱོད་ཀྱི་ལོག་ཡུལ་དང༌
ཁྱོད་ཀྱི་འཚོ་སའང་ཡིན་པས། སྤང་ཐང་སྔོན་མོ་ན་ཁྱོད་ཀྱི་ཕུགས་འདུན་དང་།
དྲན་གཞིག་དགའ་སྐྱོ་སོགས་གཞི་གཅིག་ཏུ་འདྲེས་ཏེ་བཞུར་བཞིན་ཡོད་པས།
ལྷུག་རྩོམ་དེབ《 སྔོན་མོ་སྤང་ལས་འཁྲུངས་པའི་སེམས་ཀྱི་རོལ་མོ》དེ་ཡང་རྩྭ་ཐང་
གི་སེམས་གཞས་གསར་བ་ཞིག་དང་འདྲ་བར་མཐོ་ཞིང་མཛེས་པའི་ས་ཆ་འདིའི་
མི་རྣམས་ལ་ལེགས་སྐྱེས་སུ་ཕུལ། གཞན་ཡང་། ཁྱོད་ཀྱིས《བོད་ཀྱི་གནའ་
ཡིག་གོ་བདེ་བར་བྱས་པའི་འགྲེལ་རྩོམ》དང《མཚོ་ནུབ་ལོ་རྒྱུས་སྟེང་གི་བོད་
རིགས》སོགས་དཔྱད་རྩོམ་མང་པོ་བསྟུད་མར་སྤེལ་བས། ཁྱོད་ཀྱི་མཚན་སྙན་
གྱི་བྲག་ཅ་ནི་ཕ་རོལ་གྱི་རྫ་རི་མཐོན་པོ་དག་ནས་ཚུར་རོལ་གྱི་ང་ཚོའི་ལུང་ཀྱོག་ཏུ་
འཁོར་དུས། ངས་ཀྱང་རྟེན་འབྲེལ་གྱི་ཆང་ཕོར་ཞིག་མཁའ་ལ་འདེགས་་་་
བཞིན་འདི་ལྟར་རྟོགས། དེ་དག་ནི་ཁྱོད་ཀྱི་ནམ་རྒྱུན་གྱི་གཤིས་ཀ་དང་བརྩོན་
འགྲུས་ཀྱི་འབྲས་བུ་ཡིན་ལ། དེ་དག་ནི་ཁྱོད་ཀྱི་དུས་རྒྱུན་གྱི་སེམས་པ་དང་
བརྩེ་མདངས་ཡིན་པ་མ་ཟད། དེ་དག་ནི་ཁྱོད་ཀྱི་ནམ་ཡང་འགྱུར་བ་མེད་པའི་
འཚོལ་སྙེག་དང་ཕུགས་བསམ་གྱི་ལང་ཚོ་ཡིན།
རྟག་བརྟན་གྱི་སྨོན་ལམ།
ནམ་རྒྱུན་ངས་ཀྱང་རྩོམ་ཡིག་ཐར་ཐོར་རེ་འབྲོ་ཞོར་དུ་ཕྱི་རོལ་གྱི་རྩོམ་པ་
པོ་མང་པོའི་གཏམ་རྒྱུད་ཉུལ་དུས།
མཆོད་རྟེན་དང་འདྲ་བའི་གངས་རི་དེའི་
གཟི་བརྗིད་ལ་ནམ་ཡང་ཉམས་པ་མེད་པའི་ངེས་ཤེས་རྙེད་པ་དང་། གངས་རི་
དེའི་འདབས་ནས་བྱུང་བའི་རྩོམ་པ་པོ་དེ་རྣམས་ཀྱི་གཏམ་རྒྱུད་དག་ཀྱང་ལྷ་སྒྲུང་
མིན་པར་དངོས་གནས་ཡིན་པར་རྟོགས། ཁྱོད་ཀྱང་དཔུང་སྡེ་དེའི་ཁྲོད་ཀྱི་
གཅིག་ཡིན་པས་ན། ཁྱོད་ནི་ང་དང་བར་ཐག་ཉེ་བའམ་རིང་ཡང་ཆོག་ལ།
ང་ནི་ཁྱོད་དང་དམིགས་གསལ་གྱི་འབྲེལ་བ་ཡོད་པའམ་མེད་ཀྱང་རུང༌། ངས་
ཁྱོད་ཕྱོགས་སུ་གྱེར་བར་འདོད་པའི་སྨོན་འདུན་གྱི་དབྱངས་རྟ་ནི་ག་དུས་ཡིན་
575



ནགས་ཀློང་ཁུ་བྱུག་འདུ་གནས།
ངས་
ཡང་འཇགས་པ་མེད་ཅིང་དྲི་མས་མ་གོས་པ་ཞིག་ཡིན་ན་ཅིས་མི་ཆོག
བལྟས་ན་མི་ཆོག་པ་མེད་དེ། ཁ་དཔེ་ལ་ཡང་མིས་མི་
་ བསྟད་ན་བླ་མ་དང་
དཔོན་པོ་ཡིན་ལ། ཤིང་གིས་ཤིང་བསྟད་ན་ལྷ་ཁང་དང་མཆོད་ཁང་ཡིན་ཟེར།
སྤྱིར་ང་ཚོའི་ལུང་བ་འདི་ཤིན་ཏུ་དོག་པས་ཡིན་ནམ་ཅི། ནམ་རྒྱུན་ཁྱོད་དང་
སྒོས་སུ་ཁྱོད་ཀྱི་བརྩམས་ཆོས་རྣམས་ལ་གདེང་འཇོག་དང་དེ་རྣམས་ཀྱི་རིན་ཐང་
གླེང་མཁན་ཧ་ཅང་ཉུང་ཡང་། ངས་ནམ་ཡིན་ཡང་ཁྱོད་ཀྱི་བརྩམས་ཆོས་དག་
ནི་ ས་ཆ་འདི་ནས་བྱུང་བའི་ རིན་པོ་ཆེ་ ཞིག་ ཏུ་ བསམ་བཞིན་ ཁ་ ཁུ་སིམ་མེར་
བསྡད། ཁ་ཁུ་སིམ་པོའི་ཁྲོད་ནས་ངའི་སེམས་པ་ནི་སྔར་ནས་བཟུང་ཕྱོགས་
ཞེན་གྱི་དབང་དུ་མ་སོང་བར་ཁྱོད་ཀྱི་ཕྱོགས་སུ་ཤོར་ནས་ཡོད། ངོ་མ་བཤད་
ན། ད་ལྟ་ཁྱོད་ཀྱི་གསར་རྩོམ་ལ་གྲུབ་འབྲས་ཆེ་མོད། བགྲོད་ལམ་ནི་ད་དུང་
ཧ་ཅང་རིང་བ་དང་འགན་འཁྲི་ནི་སྔར་བཞིན་ལྕི་བ་རེད། དེ་བས་སླད་ཕྱིན་
ནས་ཀྱང་ཁྱོད་ཀྱི་བརྩམས་ཆོས་ནི་ཇེ་མང་དང་ཇེ་ལེགས་སུ་འགྲོ་བར་ང་ལ་རེ་བ་
ཤིན་ ཏུ་ཆེ། རེ་ བ་ འདི་ ནི་ ངའི་ ལྷད་ མེད་ རྣམ་ དག་ གི་ སེམས་ པ་ ཡིན་ལ།
སེམས་པ་འདི་ནི་ངའི་ནམ་ཡང་འགྱུར་བ་མེད་པའི་རྟག་བརྟན་གྱི་སྨོན་ལམ་ཡིན།
576



MA
te
들



'………..
ནགས་ཀློང་ཁུ་བྱུག་འདུ་གནས།
རེ་རྐང་གླིང་
ངོ་སྤྲོད་མདོར་བསྡུས།
རེ་རྐང་གླིང་ལགས་ནི། 1978ལོར་རེབ་ཀོང་བྱང་ཆུབ་ སྡེ་བར་སྐྱེས་
ཤིང༌། རྨ་ལྷོ་དགེ་ཐོན་སློབ་གྲྭ་ནས་མཐར་ཕྱིན། ད་ལྟ《རྨ་ལྷོའི་ཚགས་པར》
ཁང་དུ་རྩོམ་སྒྲིག་པའི་ལས་གཉེར། 《 《བོད་ཀྱི་རྩོམ་རིག་སྒྱུ་རྩལ》དང《 མཚོ་
སྔོན་བོད་ཡིག་གསར་འགྱུར》《ལྷོ་ཁའི་རྩོམ་རིག་སྒྱུ་རྩལ》སོགས་སུ་རྩོམ་ཡིག་
བརྒྱ་ལྷག་སྤེལ།
578



རེ་རྐང་གླིང་།
སེམས་ཀྱི་རི་རབ།
རེ་རྐང་གླིང་།
དངོས་གནས།
མི་ཞིག་གི་འདོད་དོན་ཡོངས་ ་སུ་གང་ཐུབ་པའི་ཚད་
གཞི་དེ་ཅི་ལྟ་བུ་ཞིག་ཡིན་ནམ། ཕྲན་གྱིས་དུས་རྒྱུན་དུ་ངོམ་རིན་མེད་པའི་
རྩོམ་ཡིག་ཁ་ཤས་བྲིས་པ་ཡིན་ལ། གླེང་རིན་མེད་པའི་རི་མོ་འགའ་ཞིག་ཀྱང་
བྲིས་ནའང་། ཕྲན་གྱིས་ད་དུང་ཡང་འགྲོ་བ་མིའི་རིགས་ལ་ཚེ་སྲོག་གི་རྒྱུན་
བསྲིངས་ཐུབ་པའི་སྨན་དཔྱད་ཀྱི་གཞུང་ལུགས་སྐོར་ཞིག་རྩོམ་ན་འདོད་ཅིང་།
ཁམས་ཆེན་པོ་འདིའི་སྐྱོ་གདུང་གི་སེམས་བྱུང་སྤྲོ་དགའ་འཛུམ་མདངས་དང་
བཅས་པ་རྒྱས་ཐུབ་པའི་རོལ་དབྱངས་ཁ་ཤས་ཤིག་ཀྱང་གསར་རྩོམ་བྱེད་འདོད།
སྤྱིར་ན་ཧམ་སེམས་ནི་མིར་རང་གནས་ཀྱི་ངོ་ཚ་ཞིག་ཏུ་ཟད་ཡོད་པས་ཀྱང་
ལོ་རྒྱུས་ཀྱི་དཔའ་བོ་ཀུ་ལུན་པུའུ་དང་གཞུང་ལུགས་ཀྱི་མེས་པོ《ཕུགས་བསམ་
རྒྱལ་ཁབ》སོགས་ཀྱིས་མཚོན་པའི་སྤྱི་སེམས་ཅན་གྱི་ཧམ་སེམས་དག་བྱུང་བའི་
རྗེས་སུ་དེང་རབས་ཀྱི་མཁས་པ་ཧྥུ་རུག་ཇི་ཟེར་བ་ཞིག་གིས་ཀྱང་ཧ་ཅང་བདེན་
ཚུགས་ཐུབ་ པའི་གནས་ལུགས་ཤིག་གིས་སྒེར་སེམས་ཀྱིས་བཅད་པའི་ཧམ་་་་
སེམས་ཀྱི་བློ་ཚུལ་མཐའ་དག་ལ“ས་ ཨའེ་ལེ་ཁི་ཐེ་ལའི་འཁྲེང་མདུད”(1& *j རྒྱུ
ཅེས་པའི་མིང་གསོལ་འདུག་ཅིང་།
སྐབས་དེ་ནས་བརྩིས་ཏེ་མི་ཡི་
སྒེར་དབང་ཅན་གྱི་ཤེས་བྱའི་རེ་འདོད་ལའང་གནམ་ས་བླ་འོག་བརྗེ་བ་ལྟ་བུའི་
勒情结
579



ནགས་ཀློང་ཁུ་བྱུག་འདུ་གནས།
འཕོ་འགྱུར་གྱི་རྒྱུ་མཚན་མང་པོ་ཞིག་སྟོན་རྒྱུ་ཡོད་འདུག་ལ་ཁོ་ཚོ་རང་ངོས་ནས་
བཏོན་པའི་རྩོམ་རིག་སྐོར་གྱི་ཧམ་སེམས་མཐའ་དག་ཀྱང་སྤྱི་མཚན་དུ་གྱུར་པའི་
སྤྱི་ཚོགས་ཤིག་གི་མཉམ་སྒྲོག་རོལ་དབྱངས་ལ་ངོས་བཟུང་འདུག
དེས་ན་ཕྲན་གྱིས་རྩོམ་པ་པོའམ་སྙན་ངག་པ་མང་པོ་ཞིག་གིས་རང་དང་
འབྲེལ་འདྲིས་ཆེས་ཟབ་པའི་རྩོམ་རིག་སྐོར་ལ་མཚན་ཉིད་བཞག་ཡོད་པ་མང་
དག་ཅིག་མཐོང་མྱོང་ནའང་ཐམས་ཅད་ཀྱི་རྩ་བ་དེ་སྤྱི་ཚོགས་ཤིག་གི་ཧམ་སེམས་
ཁོ་ནར་ངོས་བཟུང་ཡོད་པ་འདྲ་བས་རྩོམ་རིག་གི་བབ་གཤིས་དེ་ཡང་དགེ་སྐྱོན་
གཉིས་ལྡན་གྱི་ཆ་གང་རུང་བ་ཞིག་གིས་རྟོགས་ལྡང་གི་འདོད་སྲེད་ཁོ་ན་ཡིད་
ཚིམ་པའི་ཕྱིར་དུ་ཕན་ཚུན་བར(རྩོམ་པ་པོ་དང་བརྩམས་ཆོས)ལ་ཉེན་ཁ་སློང་
བའམ་ཡང་ན་སྨྲ་ཤེས་དོན་གོ་བའི་རང་ཉིད་གཞན་ཞིག་གི་རེ་བ་སྐོང་འདུག་པ་
དེ་ཙམ་གྱི་ཞབས་ཞུའི་ནུས་པ་ཐོན་ཡོད་མཁན་ཞིག་ལ་གོ་དགོས་སྙམ།
དྲང་མོར་བཤད་ན་སྔ་ཕྱི་གཉིས་སུ་མཆེད་པའི་བོད་ཀྱི་རྩོམ་རིག་གི་བགྲོད་
ལམ་དེ་ཡང་མདུན་ཕྱོགས་སུ་སྤོ་དགོས་སྙམ་ན་སྲོལ་རྒྱུན་གྱི་ས་འོག་འབར་མདེལ་
ཁོ་ནས་འགད་པར་འགྱུར་ཞིང་ཕྱི་ཕྱོགས་སུ་བལྟ་དགོས་སྙམ་ཚེ་ནུབ་གླིང་གི་རྒྱུག་
ཤེད་ཆེ་བའི་མེ་ཤུགས་འཕུར་མདས་གཏོར་བར་འགྱུར་བའི་བབ་ཚད་འདི་འདྲ་
ཞིག་གི་འོག་ཏུ་རྩོམ་རིག་གི་ལམ་ལ་བགྲོད་བཞིན་རྒྱུ་མཚན་གྱི་ལྟ་བ་ཞིག་འདོན་
པ་ནི་ཧ་ཅང་དཀའ་ངལ་གྱི་གནས་སུ་ལྷུང་ཡོད།
ཡིན་ནའང་ལྷན་སྐྱེས་ཀྱི་ཤེས་པ་ངོམ་པའི་ན་གཞོན་རྩོམ་ཚོགས་ལྷན་རྒྱས་
ཤིག་འབུར་དུ་ཐོན་བཞིན་པ་རྣམས་ལ་ཡོངས་གྲགས་སུ་འབོད་པའི་དེང་རབས་
རྩོམ་རིག་གི་མི་རབས་གསུམ་པ་བ་ཞེས་བརྗོད་ཀྱིན་ཡོད་པས་ན་རང་ཉིད་ཀྱང་
58O



རེ་རྐང་གླིང༌།
དེའི་མཇུག་གྲལ་ཟིན་པའི་སེམས་ཤུགས་ཁོ་ན་བ་ཞིག་གི་བསྐུལ་བ་ལས་རྩོམ་རིག་
ཅེས་པའི་ལམ་ཁར་སྙེག་པ་ཡིན་ལ། སླད་ཕྱིན་ཡང་རང་ཉིད་ཀྱི་འདོད་དོན་
ཚིམ་རེག་ཅིག་གམ་ཡང་ན་དངོས་ཡོད་ཀྱི་ལོངས་སྤྱོད་མཐའ་དག་ཟད་འགྱུར་
བའི་དུས་སྐབས་དེ་འདྲ་ཞིག་ལ་རྒྱུན་འཁྱོངས་བྱེད་རྒྱུ་ཡིན། མཇུག་མཐར་
རང་ཉིད་ཀྱི་འཚར་ལོངས་ལ་ཐུགས་རྗེའི་འོད་སྣང་སྤྲོ་མཁན་གྱི་མི་སྣ་མང་པོ་
ཞིག་དང་ཕྲན་གྱི་རྩོམ་ཡིག་གི་རེ་འབྲས་སྨིན་སའི་དུས་དེབ་ཁག་ལ་སྙིང་ཐག་པ་
ནས་བཀའ་དྲིན་ཆེ་ཞུ་རྒྱུ་ཡིན།
581



ནགས་ཀློང་ཁུ་བྱུག་འདུ་གནས།
ངོ་བསྟོད་མིན་པའི་སྐད་ཆ་འགའ།
ཚེ་རིང་བཀྲ་ཤིས།
གཏམ་ཐོག་མ།
དོ་དགོང་། ངས་ཕྱི་རྒྱལ་གྱི་སྙན་ངག་པའམ་རང་རྒྱལ་གྱི་སྒྲུང་གཏམ་པ་
སོགས་ཅི་ཡང་དྲན་མི་དགོས་ཏེ། ཡིད་བརྙན་གྱི་གངས་རི་བརྗིད་པ་ལ་འཆར་
ཡན་གྱི་སྤྲིན་དཀར་ལང་ལོང་འགྱུར་བའི་སྙན་ངག་པའམ་སྒྲུང་གཏམ་པ་རྡོ་རྗེ་ཚེ་
བརྟན(རེ་རྐང་གླིང)དྲན་པ་ཙམ་གྱིས་ཅི་ལ་མི་ཆོག
རྩོམ་རིག་ཅེས་པའི་འཕྱོན་མ་འདི་ལ་མུ་གེ་ཞིག་བྱུང་རྒྱུ་ཡོད་ན་ད་ལྟའི་
དུས་འདིར་བྱུང་ཡོད་པ་ཁོ་ཐག་ཡིན་ཏེ། ཤོག་བུ་ཡོད་པ་ཡོངས་དང་སྨྱུ་གུ་
འཆང་བ་ཚང་མས་ཚིག་གྲུབ་རེ་བཟོས་དང་བཟོ་བཞིན་ཡོད་པས། ངོ་མ།
ཡིད་ཕངས་པ་ཞིག་དང་མཉམ་དུ་འཇིགས་སྐྲག་གི་སྣང་བ་ཞིག་ཀྱང་ངང་ངམ་
ཤུགས་ཀྱིས་བརྡོལ་འོངས།འོན་ཀྱང་རེ་རྐང་གླིང་ནི་ཤོག་བུ་འབྲི་ས་རྐྱང་རྐྱང་ཞིག་
དང་སྨྱུ་གུ་འབྲི་བྱེད་རྐྱང་རྐྱང་ཞིག་ཏུ་ངོས་འཛིན་པའི་མི་སྣ“སྐམ་པོ”སྐོར་ཞིག་
དང་རིང་དུ་གྱེས་ཡོད། ཉེ་སྔོན་ཁོས་བྲིས་པའི་སྙན་ངག་རིང་མོ་ཞིག་གིས་རྩོམ་
སྒྲིག་ཁང་ག་གེ་མོ་ལ་དངངས་སྐྲག་མི་ཆུང་བ་ཞིག་མྱོང་དུ་བཅུག་པས། སྙན་
ངག་འབྲི་མི་ཤེས་ལ་གླུ་དབྱངས་ལེན་མི་མཁས་པའི་སྨྲ་ལྕེ་ཅན་སྐོར་ཞིག་གིས།
“ རེ་རྐང་གླིང་གི་སྙན་ངག་སྒེར་ལ་དབང་འདུག” ཅེས་སྐུ་ཞབས་ཉིད་ལ་འཕྱ་
དམོད་དང་སུན་པོ་བཟོ་བཞིན་འདུག་མོད། ནང་སེམས་ཀྱི་འཇིག་རྟེན་་
གསར་བཞེངས་བྱེད་པའི་ཞོར་ལ་གཙང་ཆུ་བཞིན་རྒྱུན་རིང་བའི་འཚོ་བ་ཚེགས་
582



རེ་རྐང་གླིང་།
མེད་དུ་སྒྲོལ་ཐུབ་པའི་སྙན་ངག་ནི་གོན་པ་བཞིན་གྱོན་སླ་བ་ཞིག་དང་རྩམ་པ་
བཞིན་བརྫི་སླ་བ་ཞིག་ཅི་ལ་ཡིན།
དུས་ཚོད་ཀྱི་ཁྲོད་ནས་བྱ་བ་མང་པོ་ཞིག་འདའ་དགོས་ལ་དུས་ཚོད་ཀྱི་ཁྲོད་
ནས་བྱ་བ་ལ་ལ་ཞིག་དྲན་ཡང་ངེས་པས། སྐབས་འདིར་ཕྲན་གྱིས་རེ་རྐང་གླིང་
དང་མཉམ་དུ་མི་ལོ་བཞི་ རོལ་བའི “ རྩོམ་རིག་གི་དུས་ རབས” དེ་དྲན་བྱུང་།
དེ་ལས་ཀྱང་ཁོའི་སྙིང་སྟོབས་ཀྱི་རྔ་ཆེན་ལྷང་ལྷང་གྲགས་པའི་དུས་ཚོད་དེ་དང༌
དེའི་དཔལ་འབར་གྱི་འོད་ཟེར་དྲན་བྱུང་།
རེ་རྐང་གླིང་། དེ་དུས་ཁྱེད་སྤྱི་ཚོགས་ཀྱི་གཡང་གཟར་ཁར་མ་སླེབས་
པས་ཨེ་རེད། ཅི་ལ་ཡིན། ཁྱེད་ལ་འགྱུར་བའམ་འགྱུར་འགྲོ་བའི་དུས་ཤིག་
ཡོད་ན། (རྩོམ་རིག་གི་ཐད་ནས) ངས་གཙང་བོ་ཞིག་གི་ལྡོག་ཕྱོགས་དེད་ནས་མེ་
ཏོག་གི་ན་ཁུག་དེ་ཅི་ལ་དྲན། ངས་ཟུངས་ཁྲག་དྲོན་མོའི་ཐ་སྙད་ཀྱི་ཕྲེང་བ་
འདི་ཕྱི་ནང་མེད་པར་ཁྱེད་ལ་ཅིའི་ཕྱིར་བསྐོན།
ཝེ། རང་གི་ཤ་ཁྲག་གི་ལྡེབས་རིས་སུ་ལང་ཚོ་དང་ཤེས་རབ་ཀྱི་མཛེས་པ་
མི་འབྲི་བར་དངུལ་ལོར་བརྩེགས་མ་འབྲི་བཞིན་པའི་མི་སྣ་ཚོ་ཡ། ངས་ཁྱེད་
ཅག་ལ་ཁོད་ཡངས་པའི་བརྩེ་བ་ཅན་ཞིག་དང་རྒྱ་ཆེ་བའི་བསམ་བློ་བ་
བ་ཞིག་ངོ་
སྤྲོད་བྱེད་བཞིན་པ་བརྗེད་ཀྱིན་ཡོད་དམ། (ལོ་རྒྱུས་ཀྱི་ཡིག་ཕྲེང་ནས་ཅིས་ཀྱང་
མངོན་ངེས་པའི་གཞོན་ནུ་འདི་དུད་འགྲོ་དང་གཅན་གཟན་མ་གཏོགས་སུས་ཀྱང་བརྗེད་
མི་ཐུབ།)
སྦི་རག་བཙན་འཐུང་བྱེད་པའི་ཕྱི་དྲོ་ཞིག་ལ་རེ་རྐང་གླིང་གི་ཁ་པར་ཞིག་
གིས་ གུས་པོར་སྐྲག་སྣང་ཞིག་དང་དགའ་ སྣང་ཞིག་བསྡེབས་མར་སྦྱིན་བྱུང་།
སྐྲག་སྣང་ནི“ཐ་སྙད་ཀྱིས་ཧ་ཅང་དབུལ་བའི”གུས་པོར “ཁོ་དང་འབྲེལ་བའི་
གཏམ་ཞིག་འབྲི་དགོས”ཞེས་པ་དེ་ཡིན་ལ། དགའ་སྣང་ནི་རེ་རྐང་གླིང་གི་
“སྒེར་ལ་དབང་བའི་སྙན་ངག་དག”ལ་སྤྱི་ཡིས་བརྩི་བཀུར་ཐོབ་ཟིན་པ་དེ་ཡིན།
583



ནགས་ཀློང་ཁུ་བྱུག་འདུ་གནས།
དེ་བས། ཕྲན་གྱིས་ཀྱང་སྙན་ངག་པའམ་སྒྲུང་གཏམ་པ་ཞིག་གི་དོན་དག་ངོ་མ་
གསོང་བོར་འབྲི་བ་ལ་སྐྲག་སྣང་གི་དགོས་པ་ཞིག་ཅི་ལ་མཆིས་སྙམ་གྱིན་སྐད་ཆ་
རེ་གཉིས་ཤིག་ཤར་མར་སྤེལ་བ་སྐུ་ཞབས་ཉིད་ཀྱི་ཐུགས་བློ་དང་འཚམ་པར་ཤོག
གཏམ་མཐའ་མ།
བོད་པའི་རྩོམ་རིག་གི་འགྲོ་སྲོལ་སྤྱི་ལྟར་ན་རེ་རྐང་གླིང་ལགས་ཀྱིས་སྙན་
ངག་ལ་ལ་ཞིག་དང་སྒྲུང་གཏམ་ལ་ལ་ཞིག་གིས“མིང་གཡར”ཏེ“གཤག་བཅོས”
བྱེད་དགོས་མོད། ཕྲན་གྱིས་ཀློག་པ་པོའི་ཀླད་ཞོ་ཇེ་ཉུང་དུ་མི་འགྲོ་བའི་ཕྱིར་
དུ་བཀོད་ཟིན་པའི་རྩོམ་ཡིག་དག་དུས་དེབ་དེ་དང་ཚགས་པར་དེ་དག་གི་ཟུར་
ངོས་སུ་རང་སར་ཉལ་དུ་བཅུག་པ་ཀུན་གྱིས་དང་ལེན་ཡོང་བ་ཞུའོ། །
འ
584



རེ་རྐང་གླིང་།
མི་ཚེའི་བྱུང་བ།
དགེ་འདུན་ལྷུན་གྲུབ།
སྤྱིར་རྩོམ་རིག་སྒྱུ་རྩལ་གྱི་དཔྱད་གཏམ་གཏོང་ཡུལ་གཙོ་བོ་ནི་རྩོམ་པ་པོ་
དང་བརྩམས་ཆོས་གཉིས་རེད་མོད། དེང་སང་སྐུ་ཞབས་ལྗང་བུས་བཤད་པ་
ནང་བཞིན“མི་རེ་འགས་གཞན་གྱི་རྩོམ་ཡིག་ཟེར་བ་ཁྱོན་ནས་བཀླགས་མ་མྱོང་
བར་དཔྱད་བརྗོད་འདྲ་མིན་སྤེལ་གྱིན་ཡོད་པའམ་དྲང་གཏམ་ཁྱོན་ནས་བཤད་
ཀྱིན་མེད”ཟེར་བ་ཧ་ ཅང་བདེན་པར་སྣང་། ཕྲན་གྱིས་ཁ་ཡག་གི་ ལྷན་པ་
མཛེས་པོ་དེའི་རིགས་དོར་ནས་རྩོམ་གྲོགས་རྡོ་རྗེ་ཚེ་བརྟན་ནམ་རེ་རྐང་གླིང་གི་
སྙིང་སྟོབས་དང་བརྩོན་སེམས་ཤེས་རབ་བཅས་ཀྱི་འབྲས་བུ་ཏོག་ཙམ་གླེང་བར་
འདོད། ལོ་ན་གཞོན་ཞིང་གྲོང་གསེབ་ཀོག་པོ་ཞིག་ནས་འཚར་ལོངས་བྱུང་
བའི་རྩོམ་པ་པོ་འདི་ལ་མཚོན་ན་གསར་གཏོད་དང་མི་ཚེ་ནི་གལ་ཆེ་བར་བཟུང་
ཐོག་རྩོམ་རིག་དང༌ ཤེས་རབ་ནི་ དེ་ལས་ཀྱང་གལ་ ཆེ་ བར་ བརྩི་ བཞིན་ཡོད།
དེང་ཐོག་ཕྲན་གྱིས་ཁོ་རང་ངོ་ཤེས་སྐབས་རྨ་ལྷོ་མི་རིགས་དགེ་ཐོན་སློབ་གྲྭ་ནས་
སློབ་སྦྱོང་བྱེད་པའི་སྒང་རེད། སྐབས་དེར་ཁོས《 སྐྱ་རེངས》ཞེས་པའི་སྣུམ་པར་
དུས་དེབ་ཅིག་གི་སྒྲིག་འགན་ཁུར་ཡོད་ཐོག སློབ་གླིང་དེའི་སྙན་ངག་པའི་གོ་
སའང་མི་ཆུང་བ་ཞིག་བླངས་འདུག གཟའ་ཉི་མ་དང་བསྟུན་ནས་ངེད་་་
གཉིས་ལ་འདྲིས་ཆ་གང་འཚམ་སོང་ཞིང་། རྩོམ་རིག་དང་མི་ཚེ་ཡི་བགྲོད་ལམ་
གླེང་འགོ་བརྩམས་པ་ནས་ངེད་གཉིས་ཀྱི་ལྟ་བའི་ཐད་ལ་མཐུན་ས་དང་མི་མཐུན་
585



ནགས་ཀློང་ཁུ་བྱུག་འདུ་གནས།
ས་གང་མང་འབྱུང་གིན་ཡོད་ཀྱང་། རྩ་བའི་ཆ་ནས་ངེད་གཉིས་ཀྱི་ལྟ་བའི་
གཞི་འཛིན་ས་སོ་སོ་ཡིན། ཁོས་ད་སྐབས་ཀྱི་འཚོ་གནས་འདིའི་མ་འོངས་པ་
དང་འདས་པ་ད་ལྟ་བའི་ཆ་ཐམས་ཅད་ལ་ལུས་སེམས་རྡུལ་དུ་བརླགས་པའི་བྱ་
འགུལ་སྤེལ་བར་གྲ་སྒྲིག་བྱས་པར་མ་ཟད། སྨྱུ་གུ་དང་འབྲི་དེབ་བཟུང་ནས།
ལུའུ་ཞུན་གྱིས“སྐྱོན་བརྗོད་པ་ཞིག་གི་ལས་འགན་ནི་རྩྭ་འབྲད་ལྡུམ་སེལ་བྱེད་རྒྱུ་
དེ་ཡིན་པ་མ་ཟད། རྒྱུན་དུ་མེ་ཏོག་ལ་ཆུ་བྲན་ནས་གསོ་སྐྱོང་བྱ་རྒྱུ་སྟེ་ལྷག་པར་
དུ་མེ་ཏོག་གི་མྱུ་གུ་སྐྱོང་རྒྱུ་དེ་ཡིན”ཞེས་གསུངས་པ་ལྟར།
དགག་སྒྲུབ་གཉིས་ཀྱི་ངོ་བོར་བསྐྱེད་དེ་རྩོམ་ཡིག་སྤེལ་ཚད་དལ་བ་ནས་
མྱུར་བའི་ལམ་དུ་བཞུད། 《གཤིན་རྗེ་ལག་རྡོ》《ལས་ཉོན་གྱི་སྒྲིབ་པ་དག་པའི་
ལེའུ》《དཔེ་མཛོད་ཁང་མེ་ལ་བསྲེགས་པ》《གངས་རིན་པོ་ཆེ》《 སྨད་ཚོང་མ་
སངས་རྒྱས་སྒྲོལ་མར་ཕུལ་བའི་སྙན་ངག》སོགས་སྲོལ་རྒྱུན་སྙན་ངག་ལས་ཟུར་
དུ་ བུད་པའི་སྒྲུང་གཏམ་དང་སྙན་ངག་གང་མང་བྲིས་ཤིང་། 《མི་ཡུལ་གྱི་
དབྱངས་ཅན་མ》དང《དོན་གྲུབ་རྒྱལ》《དགེ་འདུན་ཆོས་འཕེལ》སོགས་འཚོ་
བའི་འགྱུར་ལྡོག་དངོས་ཤུགས་བརྒྱུད་གསུམ་ནས་མཚོན་པའི་རི་མོ་བརྒྱ་ཕྲག་
བརྩམས་ཏེ་བྱ་དགའ་འང་ཐོབ་མྱོང་། ཇི་སྐད་དུ། བསམ་པ་ནང་ན་ཡོད་པ་
ཀུན། །ཕྱི་རོལ་དག་ཏུ་ཉེ་བར་དམིགས། ། ཞེས་གསུངས་པ་ལྟར། རྩོམ་
གྲོགས་རྡོ་རྗེ་ཚེ་བརྟན་གྱི་བརྩམས་ཆོས་མཐའ་དག་གསར་གཏོད་དང་སྤོབས་
པས་ཟིན་པའི་ཁར། ནམ་རྒྱུན་གྱི་ངག་གི་སྨྲ་བ་ལུས་ཀྱི་སྤྱོད་པ་སེམས་ཀྱི་་
འཁྱེར་སོ་ཀུན་ཡ་བྲལ་དུ་མ་སོང་བའི་གསར་བུ་རེ་བ་ཅན་ཞིག་ཡིན་པ་སུས་ཀྱང་
མཐོང་མ་ཐག་ནས་གོ་འོང་།
སྔོན་ཆད་ཕྲན་དང་མཉམ་འབྲེལ་སྒོས《གསེར་ཟམ》ཞེས་པའི་ལོ་དེབ་
ཅིག་ཕུད་སྐབས་ཁོ་སློབ་མ་ཡིན་ཡ
ཡང་ཨམ་ཕྲག་སྔོག་འདོན་བྱས་ཏེ་ཡོད་ཚད་སྒྱུ་
རྩལ་ལ་བཅོལ་བའི་སྙིང་སྟོབས་བླ་ན་མེད་པ་ཡིན། སློབ་མ་ལ་ལ་ལས་སྟེགས་
སྨྲ་
ག
586



རེ་རྐང་གླིང་།
སུ་བུད་པ་ནས་བཟའ་
འ་ཚང་དང་ཁང་པ་སོ
པ་སོགས་ཅ་གའི་ཕྱོགས་སུ་འཁོར་ཚར་
ཡང་། རྩོམ་གྲོགས་རྡོ་རྗེ་ཚེ་བརྟན་དེ་ལས་ལྡོག་སྟེ་ད་རུང་སློབ་གསོའི་བྱ་བ་
དང་སྒྱུ་རྩལ་གྱི་བྱ་བ་རྣམས་ཤུགས་ཆེན་གཉེར་ཏེ《གངས་རྒྱན་གཞོན་ནུ》ཞེས་
པའི་རྩོམ་རིག་དེབ་ ཅིག་ཀྱང་མི་འགྱངས་པར་འགྲེམ་སྤེལ་བྱེད་ལ་ཉེ། མི་་
རིགས་ཀྱི་ཁྱད་ཆོས་དང་རིག་གཞུང་རྩོམ་རིག་སོགས་འཕྲིགས་མ་ཚུད་པའི་་
དབང་གིས་གསར་བུ་འགའ་རེས“ཨ་ཕོ་ང་ཡིན། དབྱུག་པ་མདུང་ཡིན”ཞེས་
ཀུ་ཅོ་ཇེ་མཐོ་ནས་ཇེ་མཐོར་བསྒྲགས་ཀྱང་ལག་ལེན་གྱི་ཆ་ནས་རྡོ་རྗེ་ཚེ་བརྟན་གྱི་
བྱ་བའི་ཕྱོགས་ཙམ་ཡང་ཟིན་གྱིན་མེད། ངས་བལྟས་ན་ཁ་བཤད་ལག་ཡོད་དུ་
ངོམ་པའི་འབྲས་བུ་འདི་ལྟ་བུ་གསེར་ས་འོག་ན་ཡོད་ཀྱང་འོད་ནམ་མཁར་འཕྲོ་
པའི་དཔེ་བཞིན་ཀླད་པ་མཐུག་ཏུ་ཕྱིན་པའི་རྒན་པོ་རེ་འགས་ཇི་ལྟར་བཀག་ཀྱང་
རྒྱུ་སྔོན་སོང་གི་འབྲས་བུ་ཆོས་ཉིད་ཀྱིས་གྲུབ་དགོས་པས་རྩོམ་གྲོགས་རྡོ་རྗེ་ཚེ་
བརྟན་གྱི་ཞབས་རྗེས་ནམ་ཡང་འཇིག་མི་སྲིད། སྒྱུ་རྩལ་གྱི་བྱ་བར་གཞོལ་ནས་
རིག་པའི་གཞུང་ལུགས་ལ་གོང་བཀུར་ཆེ་བའི་གདམ་གསེས་འདིའི་ཐད་ནས་བློ་
དང་སྤོབས་པ་ཤེས་བརྩོན་གྱིས་ཁེངས་པའི་རྣམ་པ་རྗེན་འཆར་དུ་མངའ་བ་ནི་
ཕྲན་གྱིས་ལས་དང་ལམ་ཁ་མཐུན་པའི་གྲོགས་པོ་ཚོར་གླེང་འདོད་པའི་སྙིང་བོ་
ཡིན།
མཇུག་ཏུ་རྩོམ་གྲོགས་རྡོ་རྗེ་ཚེ་བརྟན་ལགས་ཀྱི་བརྩམས་ཆོས་དང་རིག་
གཞུང་གི་ལྟ་བའི་ཐད་ནས་ཉམས་མྱོང་མ་བསགས་པ་དང་རྒྱུས་ལོན་བྱས་པ་ཅུང་
འཐུས་ཚང་མིན་པའི་བསམ་འཆར་རེ་ཡོད་མོད། འདི་ཐོག་མར་རིག་པ་སྨྲ་བ་
སུས་ཀྱང་བརྒྱུད་ངེས་པས་ཞུ་སྙིང་མེད་པར་བྱའོ། ། བཀྲ་ཤིས་བདེ་ལེགས།
587



ཁྲི་སེམས་དཔའ།
ཁྲི་སེམས་དཔའ།
ངོ་སྤྲོད་མདོར་བསྡུས།
ཁྲི་སེམས་དཔའ་ལགས་ནི། 1979ལོའི་དགུན་ཁར་མདོ་སྨད་ཁྲི་ཀར་
སྐྱེས། 1997ལོར་ལྷོ་ནུབ་མི་རིགས་སློབ་གྲྭ་ཆེན་མོར་འགྲིམས་པ་ནས་ད་རག་
བར་སྙན་ངག་གཙོས་སྒྲུང་གཏམ་དང་ལྷུག་རྩོམ་སོགས་བརྩམས་ཆོས་སྐོར་ཞིག
《 སྦྲང་ཆར》དང《གངས་རྒྱན་མེ་ཏོག》《བོད་ཀྱི་རྩོམ་རིག་སྒྱུ་རྩལ》《མཚོ་སྔོན་
བོད་ཡིག་གསར་འགྱུར》《 མཚོ་སྔོན་ཁྲིམས་ལུགས་ཚགས་པར》སོགས་ཀྱི་སྟེང་
བཀོད་མྱོང་། ད་ལྟ་མཚོ་སྔོན་ཉིན་རེའི་ཚགས་པར་ཁང་དུ་བྱ་བ་སྒྲུབ་བཞིན་
ཡོད།
589



ནགས་ཀློང་ཁུ་བྱུག་འདུ་གནས།
ཁོ་བོ་ནམ་ཡང་མདུན་དུ་སྐྱོད་བཞིན་ཡོད།
ཁྲི་སེམས་དཔའ།
7
ཟང་ཟིང་གི་དངོས་པོས་མིའི་བསམ་པའི་ཀུན་སྤྱོད་ཀྱི་འཇིག་རྟེན་བརླག་
ཉེས་སུ་འགྲོ་བའི་དུས་རབས་ནང་། མི་དང་མིའི་བར་གྱི་བརྩེ་བ་ཇེ་སྲབ་ནས་
ཇེ་སྲབ་ཡིན་པ་དང༌། བརྡ་འཕྲིན་གྱི་གོམ་འགྲོས་མགྱོགས་པོས་ཁ་སང་གི་ཡོད་
ཚད་བྱེ་ཀློང་དུ་ཕབ་པའི་རྐང་རྗེས་ཇི་བཞིན་གསལ་མི་གསལ་བར་བསྒྱུར་པས།
ང་ཚོའི་མདུན་ལྗོངས་ནི་ག་འདྲ་ཞིག་ཡིན་སུས་ཀྱང་དཔོག་དཀའ་བའི་ཚད་ལ་
སླེབས་འདུག གནས་བབ་འདི་ལྟ་བུ་ཞིག་གི་འོག་ནས་ཁོ་བོས་ཐེ་ཚོམ་གྱི་
མདུད་རྒྱ་ཡོངས་སུ་བཀྲོལ་ཏེ་ཀྱག་ཀྱོག་གིས་ཁེངས་པའི་བགྲོད་ལམ( རྩོམ་རིག)
འདི་ལྟ་བུ་ཞིག་བདམས་པ་ནི་ནོར་འཁྲུལ་མིན་པའི་ངེས་པ་བྲལ་ནའང་། ད་
ནི་འཁྱར་འཁྱོར་ངང་གོམ་པ་སྤོས་ཟིན་པས་རྒྱང་རིང་ནི“ཤམ་བྷ་ལ”ཡིན་པའི་
ཡིད་ཆེས་ཀྱིས་མདུན་དུ་སྐྱོད་པ་ཡིན།
སྙན་ངག་ཁ་ཤས་དང་སྒྲུང་གཏམ་རེ་གཉིས་ནི་ཁོ་བོས་མི་ལོ་ཉེར་བཞིའི་
རིང་བགྲོད་ལམ་སྟེང་རྙེད་པའི་ནོར་བུ་འབའ་ཞིག་ ཏུ་འཁུམས། ནམ་རྒྱུན་
འདི་དག་གི་ཆེད་དུ་རང་སྡུག་རང་གིས་ཉོས་ཏེ་ཅི་ཞིག་འབད་ཁུལ་གྱིས་བརྩོན་
པ་བསྐྱེད་པ་དང༌། འདི་དག་གི་རང་ཉིད་ཀྱི་མི་འདང་ས་མང་པོ་ཞིག་རང་
སེམས་རང་གསོའི་ཚུལ་གྱིས་བསྐངས་ཅི་ཐུབ་བྱས་པ་ཡིན། དོན་དམ་དུ་ང་ལ་
འདི་ལས་ལྷག་པ་ད་དུང་ཅི་ཞིག་ཡོད་ཨང༌། བགྲོད་ལམ་གྱི་སྣེ་རུ་ཉམ་ཆུང་
59O



ཁྲི་སེམས་དཔའ།
གིས་འདུར་བའི་ཁོ་བོས་ནམ་ཡང་གསར་རྩོམ་ནི་རང་ཉིད་ཀྱི་འཚོ་བ་རོལ་སྟངས་
ཤིག་དང་། ལོངས་སྤྱོད་རིགས་ཤིག་ཏུ་ངོས་འཛིན་པ་ལས། སྒྱུ་རྩལ་གྱི་མཐོ་
ཚད་ནས“འདི་ལྟ་བུ་ཞིག་ཡིན”དང“གན་ལྟ་བུ་ཞིག་རེད”ཅེས་སྡོམ་ཚིག་ནི་
བཀོད་མ་མྱོང་ལ་འགོད་ཀྱང་མི་ཤེས།
གྲོགས་པོ་ཚོས་ཁེངས་དྲེགས་བསྐྱུར་ཏེ་ཁོ་ བོ་དང་ལབ་གླེང་བྱེད་དུས།
རང་སྟེང་གི་སྐྱོན་ཆ་མང་པོ་ཞིག་མངོན་གསལ་དུ་མཐོང་མོད། དེ་འཕྲལ་དུ་
བཅོས་སྒྱུར་བྱེད་པ་ནི་དངོས་གནས་ཁག་པོ་འདུག ཁ་ཤས་ཀྱིས“ སྙན་ངག་
པ”ཞེས་སེམས་ནས་དད་ཅིང་དོན་དུ་ཐེག་དཀའ་བའི་ཐ་སྙད་ཅིག་འདོགས་
པར་བྱེད་ནའང་། སྐད་ཅིག་གི་འཕྲུལ་སྣང་ལས་སད་རྗེས་ཁོ་བོས་སྔར་བཞིན
“ང་ནི་རྩོམ་རིག་ལ་དུངས་མཁན་ཞིག་དང་སློབ་སྦྱོང་བྱེད་མཁན་ཞིག་ཡིན”ཞེས་
བརྗོད་ཀྱིན་ཁུ་སིམ་མེར་ལམ་དུ་ཆས་པ་ཡིན། ཁོ་བོར་འདིའི་ཐད་ནས་གྲུབ་
འབྲས་ཅུང་ཟད་ལྡན་པའི་དབང་དུ་བཏང་ན། དེ་ནི་ལྷན་སྐྱེས་ཀྱི་ཤེས་རབ་
ཕྱུག་པས་མ་ཡིན་ལ། སྦྱངས་སྟོབས་ཀྱི་རིག་པ་རྣོ་བས་ཀྱང་མ་ཡིན། རང་
ཉིད་ཀྱི་གོམ་ཟུང་སྐུལ་བའི་རྔ་ཆེན་ནི་ནམ་ཡང་རང་ཉིད་ལ་མངའ་བའི་བརྩོན་
པ་དང་སྙིང་སྟོབས་ལས་མ་འདས། ཁོ་བོར་མཚོན་ན། སྙན་རྩོམ་ཐུང་གྲས་
ཤིག་འབྲི་བའང“བཟོ་སྐྲུན”ཆེན་པོ་ཞིག་ཡིན། དེའི་དོན་དུ་ཟད་པའི་དུས་
ཚོད་ཀྱི་ཐག་སྒྲ་རེ་རེ་ནི་ཇི་འདྲའི་ཡུན་རིང་ཨང་།
ཁོ་བོ་ལམ་ལ་ཆས་ཉིན་ནས་ཆེས་སྐྱག་པ་ནི་ནད་ཡམས་དང་། བརྩེ་
གདུང༌། གྱེས་བྲལ་སོགས་མི་སྡུག་པའི་ཐ་སྙད་རེ་རེ་ཡིན། དེ་དག་ནམ་ཡིན་
ཡང་ཁོ་བོའི་བགྲོད་ལམ་གྱི་ཕྱོགས་མཚམས་གང་རུང་དུ་ཕུར་ཚུགས་སུ་འགྲེང་
ཞིང་། མི་ཁའི་རླུང་ནག་གིས་འཇིག་རྟེན་གྱི་རླབས་ཆེ་བའི་བྱ་གཞག་གྲངས་
མེད་ཅིག་བརླག་གིན་པའི་འཇིགས་དངངས་ཀྱིས་ནམ་ཡང་ཁོ་བོའི་ལུས་སེམས་
དང་བཅས་པ་མོག་པོར་བཟོ་བས། ཁོ་བོས་རང་ཉིད་ལ་དབང་བའི་འཇིག་
591



ནགས་ཀློང་ཁུ་བྱུག་འདུ་གནས།
རྟེན་ཞིག་ནས་ནམ་ཡང་རང་ཉིད་ཀྱིས་འདོད་པའི་དྲང་བདེན་དང་རང་དབང་།
རྩོམ་རིག་སོགས་རྒྱུན་ལྡན་གྱི་ཐ་སྙད་སྐོར་ཞིག་ཡིད་ལ་བཅགས་ཏེ་མདུན་དུ་སྐྱོད་
བཞིན་ཡོད།
592



ཁྲི་སེམས་དཔའ།
ཁྲི་སེམས་དཔའི་སྙན་ངག་ལས་འཕྲོས་པའི་གཏམ།
ཚེ་གྲུབ།
ང་
དུས་རབས་ཉི་ཤུའི་ལོ་རབས་དགུ་བཅུ་བའི་སྨད་དུ་ན་ཆུང་བའི་སྙན་ངག་
པ་དག་གི་རང་གིས་རང་གཤིས་ཅན་གྱི་ཕྱིར་མཚོན་བྱེད་སྟངས་དང༌། སྲོལ་
རྒྱུན་ལས་བརྒལ་བའི་མཛེས་དཔྱོད་ལྟ་སྟངས། ཐུན་མོང་མ་ཡིན་པའི་བརྩེ་བ་
འདོན་ཐབས་བཅས་ཀྱིས་བོད་ཀྱི་སྙན་ངག་ལ་རྣམ་པ་གསར་བ་ཞིག་གི་སྟ་གོན་
ཕྱེ་ཞིང་། བགྲོད་ལམ་གཞན་ཞིག་གི་རང་མདངས་མངོན་དུ་བཅུག དེ་དག་
གིས་རང་ཚོར་གནད་དུ་འཛིན་ཞིང་རྟོག་བཟོ་བློ་ལ་གོམས་པས། སྙན་ངག་
ཉིད་རང་གི་འདོད་འདུན་ཙམ་བརྗོད་པའི་གུ་དོག་པའི་རང་མཚན་པ་ལས་
བརྒལ་ཏེ་མི་རིགས་རང་གི་རིག་གནས་ཀྱི་ཐད་ནས་རིགས་རྒྱུད་ཅིག་དང་མི་
རིགས་ཤིག རྒྱ་ཆེ་ས་ནས་འགྲོ་བ་མིའི་འཚོ་སྡོད་ཀྱི་གནས་བབ་ལ་བསམ་
གཞིག་གཏོང་བའི་སྤྱི་མཚན་དུ་བསྒྱུར་ཅིང་། གཙོ་ཆེར་སྙན་ངག་ནང་ངོས་ཀྱི་
འགྱུར་ཁུགས་དེ་འཚོལ་སྙེག་བྱས་པའི་རྐྱེན་གྱིས་ཁོ་ཚོའི་སྙན་ངག་ལ་ཁྱད་དུ་
མཚར་བའི་སྣང་བརྙན་མངའ་བར་མ་ཟད་དུས་དང་བར་སྟོང་གི་སྒྲིག་རིམ་་
གཏོར་ཏེ་སྐད་ཅིག་མའི་ཚོར་རྟོག་བརྗོད་པར་མོས་ལ། སྒྲིག་གཞི་དེའང་སྲོལ་
རྒྱུན་གྱི་སྙན་ངག་ལྟར་དུ་མི་བསླངས་ཤིང་མཆོང་སྐྱོད་རང་བཞིན་དུ་མངོན་པས་
སྤྱིར་བཏང་གི་ཀློག་མཁན་དག་ལ་མཚོན་ན་ཅུང་གོ་དཀའ་བའི་གནས་སུ་མཆིས།
དཔེར་ན་ཁྲི་སེམས་དཔའི《ཤར་གྱི་ལྷ་མོ་དང་བརྩེ་དུང་གི་ལྷུག་བརྗོད》ལྟ་བུར་
ཆེ་
593



ནགས་ཀློང་ཁུ་བྱུག་འདུ་གནས།
མཚོན་ན་ཁོས་དུས་ཚིགས་ཀྱི་འཕེལ་འགྱུར་དང་རང་སེམས་ཀྱི་འདུ་རྒོད་གཉིས་
ལྷན་དུ་སྦྱར་ཐོག རང་འདུན་ཐུན་མོང་མ་ཡིན་པ་དེ་ཡིད་བརྙན་དུ་མའི་
ཚོགས་གྲུབ་ལས་ཕྱི་རུ་ཕྱུང་ཕྱིར། གཤིས་སུ་གྲུབ་པའི་ང་ཚོས་ཀློག་འདོན་གྱི་
གོམས་སྲོལ་དང་བསྟུན་ན་ མྱོང་རོལ་ལ་ ཅུང་དཀའ་ ཁག་ ལྡན་ པ་ ཡིན་ མོད།
འོན་ཀྱང་ཁོ་ཚོས་རང་སྐད་ཀྱི་ཁྱད་ཆོས་ལ་ཤིན་ཏུ་དོ་སྣང་བྱེད་ལ། སྤྱིར་སྐད་
ཆའི་སྒྱུ་རྩལ་དུ་གྱུར་པའི་རྩོམ་རིག་གང་ལ་མཚོན་ནའང་སྐད་ཆར་བརྟེན་དགོས་
པ་སྤྱི་གཤིས་སུ་གྲུབ་ཅིང༌། རང་སྐད་ཀྱི་ཉིང་བཅུད་ལས་སྒྱུ་རྩལ་མངོན་འགྱུར་
བྱེད་པ་ལ་མི་རིགས་རེ་རེར་ཐུན་མོང་མ་ཡིན་པའི་ཁྱད་ཆོས་རེ་ལྡན་པ་ཡིན།
སྙན་ངག་ཅིག་ལ་མཚོན་ན་དེའི་སྒྱུ་རྩལ་གྱི་མཐོ་དམན་འཇལ་བ་ལ་ཚད་ཆེན་པོ་
ཞིག་ནི་སྙན་ངག་པའི་སྐད་ཆའི་བཀོད་སྒྲིག་དང་རྩ་འཛུགས་ཀྱི་ནུས་པར་རག་
ལས་པ་ཡིན། དེར་བརྟེན་ཁྲི་སེམས་དཔའི་སྙན་ངག་གང་མང་ཞིག་ན་དེར་དོ་
ཁུར་ཅུང་བློར་འབབ་པ་རེ་བྱས་ཡོད་པར་སྙམ།
བོད་ཀྱི་སྙན་ངག་གསར་བ་དེ་ཐོག་མའི་དུས་སྐབས་ཀྱི་རང་འདུན་ཐད་
བརྗོད་ནས་དེང་གི་སྒྱུ་རྩལ་ནང་ངོས་ཀྱི་ཐབས་རྩལ་ལ་འཚོལ་སྙེག་བྱེད་པའི་
བརྒྱུད་རིམ་ཁྲོད། ང་ཚོ་སུ་ཡིན་རུང་གོ་རིམ་དེ་དག་བརྒྱུད་ཞོར་རྟོགས་པ་སད་
པ་ཡིན་ངེས། ཁྲི་སེམས་དཔའི་དང་ཐོག་གི་སྙན་ངག་ནས་མིག་སྔའི་བརྩམས་
ཆོས་ལ་བལྟས་ནའང་། ཐོག་མའི་དུས་སྐབས་ཀྱི་ན་ཆུང་གི་ངར་ལ་བརྟེན་པའི་
ཁ་གཡང་གི་ཤས་ཆེ་བའི་ཚིག་ཚོགས་ནས་དེང་གི་རང་གཤིས་ཀྱི་མཛེས་པ་མངོན་
པའི་སྙན་རྩོམ་ཁྲོད“མི་ཚེ་ནི་གོ་རིམ་ཞིག་གོ”ཞེས་པའི་སྤྱི་ཁྱབ་ཀྱི་གནས་ལུགས་
དེ་རྟོགས་ཐུབ། ཁོའི་མིག་སྔའི《 འགྲུལ་བཞུད་རིང་མོ》ཞེས་པའི་སྙན་ཚོམ་
དུའང་གོ་རིམ་ཞིག་གམ་རང་གི་མི་ཚེའི་བགྲོད་རིམ་ཞིག་གི་རང་བཞིན་མངོན་པ་
ལས་གཞན། རང་ཚོར་དུ་མངོན་པའི་སྤྱི་ཚོགས་ཀྱི་ངོ་བོ་དང་། མི་རིགས་ཀྱི་
ཆེད་དུ་ཁས་འཆེས་པའི་ཁག་འཁུར། མདོར་ན་དངོས་ཡོད་ལ་འཆང་བའི་
594



ཁྲི་སེམས་དཔའ།
རང་གི་རང་གཤིས་ཅན་གྱི་ལྟ་སྟངས་ཅི་རིགས་ཅུང་འཐུས་ཚང་བོར་ཕྱིར་མཚོན་
བྱས་ཡོད་པར་སྙམ།
དེང་གི་ན་གཞོན་སྙན་ངག་སྨྲ་བ་དག་ལ་མཚོན་ན་ཁོ་ཚོར་གཞན་དབང་དུ་
མི་ཚུད་པའི་རང་གཤིས་མངའ་བར་མ་ཟད། གཞན་རྗེས་རང་ཟློས་ཁོ་ནར་མི་
བྱིང་བའི་སྙིང་སྟོབས་ཤིག་ཀྱང་ལྡན་པ་ཡིན། དེར་བརྟེན་སྤྱི་ཚོགས་སེམས་
ཁམས་ཀྱི་འཕེལ་འགྱུར་ག་ཙམ་མྱུར་ཡང་ཁོ་ཚོ་དག་གི་མཛེས་དཔྱོད་ཕུགས་་
བསམ་གྱི་རྣམ་པ་དང་བསྡུར་ན་ཕྱི་མ་ནི་དེ་དང་ཆུ་སྣ་གར་ཁྲིད་དུ་མི་འགྲོ་ཞིང༌།
མི་རིགས་རང་གི་སེམས་གཤིས་སྤྱི་དང་བསྡེབ་ཐུབ་པར་མངོན། དེ་ནི་རྗེས་
ལུས་ཀྱི་རྣམ་འགྱུར་ཞིག་མིན་ལ། དོན་དམ་དུ་རྩོམ་རིག་གི་རང་སྲུང་འདུ་ཤེས་
ཤིག་ཡིན། སྤྱིར “ མི་རིགས་རང་བཞིན”ཞེས་པ་ནི་རྩོམ་རིག་བརྩམས་ཆོས་
ཁྲོད་ཕྱིར་མངོན་པའི་མི་རིགས་དེའི་སྤྱི་ཚོགས་འཚོ་བའི་སྙིང་བསྡུས་རང་བཞིན་
གྱི་ཁྱད་ཆོས་དག་ལ་བསྟན་པ་ཡིན། དེང་དུས་ཤེས་མི་ཤེས་གང་རུང་གི་ཁ་ན་
ནམ་ རྒྱུན་འཕྲེད་དུ་བཟུང་བའི “ འཛམ་ གླིང་རང་བཞིན”ཞེས་པའང་འཛམ་
གླིང་རྩོམ་རིག་གི་འཕེལ་རྒྱས་ཁྲོད་རིམ་པ་བཞིན་མི་རིགས་སོ་སོས་སྤྱི་ཁྱབ་ནས་
མཐོང་ཆེན་བྱེད་པའི་མིའི་རིགས་གྱི་གྲུབ་ཆ་དང་འཛམ་གླིང་གི་དོན་སྙིང་ལྡན་
པའི“མི་རིགས་རང་བཞིན”ལ་བརྗོད་པ་ཡིན། དེར་བརྟེན་ཁྲི་སེམས་དཔའ་
སོགས་ཀྱི་སྙན་རྩོམ་ལས་མངོན་པའི་གསར་གཏོད་ཅེས་པ་དེའང་ཕྱོགས་གཞན་
ཞིག་ནས་བལྟས་ན་རང་གཤིས་མ་ཡལ་བའི་བརྗོད་སྟངས་ཀྱི་ཐབས་རྩལ་དུ་
གསར་བའི་རང་བཞིན་ཆེ་བ་ཡིན། “འཛམ་གླིང་རང་བཞིན”ཞེས་པ་དེང་གི་
མཁས་པ་ལ་ལའི་དཔྱད་བརྗོད་ལ་བལྟས་ན“སྲོལ་རྒྱུན”ནམ་མི་རིགས་ཤིག་གི་
སེམས་ ཁམས་སུ་གཤིས་སུ་གྲུབ་པ་མཐའ་དག་རྩ་དོར་བྱེད་དགོས་པའི “ སྙིང་
སྟོབས”ལྡན་དགོས་པར་གདམས་ཀྱང་། རྩོམ་རིག་ཐད་ཀྱི“འཛམ་གླིང་རང་
བཞིན”ཞེས་པ་ནི་མི་རིགས་རིག་གནས་ཀྱི་ཁྱད་ཆོས་ཀུན་དོར་ཅེས་པ་གཏན་
595



ནགས་ཀློང་ཁུ་བྱུག་འདུ་གནས།
བ་
ད
ནས་མིན་པར། དེ་ལས་ལྡོག་སྟེ་བརྩམས་ཆོས་དེར་མི་རིགས་ཀྱི་རང་གཤིས་
དང་རྩོམ་མཁན་རང་གི་རང་གཤིས་ཀྱིས་ཕྱུག་པ། ས་གནས་ཀྱི་ཁྱད་ཆོས་ཕུན་
སུམ་ཚོགས་པ་དག་འཛོམས་ན་ལྷག་པར་དུ་ཐུན་མོང་མ་ཡིན་པ་ཞིག་ཡིན་པར་
ངེས། མིའི་རིགས་ཀྱི་སྒྱུ་རྩལ་འཕེལ་རྒྱས་ཀྱི་ལོ་རྒྱུས་ཁྲོད་དུ་ང་ཚོར་བདེན་
དཔང་བྱེད་ཐུབ་པ་ནི། དུས་ཡུན་རིང་བའི་ལོ་རྒྱུས་ཀྱི་འཕེལ་རིམ་ཁྲོད་མིས་
ལས་སྣོན་ལ་བརྟེན་ནས་བྱུང་བའི་སྒྱུ་རྩལ་གྱི་མཛེས་པ་དེ་མཛེས་དཔྱོད་ཀྱི་ཡུལ་
ཁམས་མཐོ་ཤོས་སུ་བརྩི་ལ། སྒྱུ་རྩལ་བརྩམས་ཆོས་ཤིག་ལ་མཛེས་དཔྱོད་ཀྱི་
རིན་ཐང་ལྡན་མིན་ཡང་རྒྱུན་དུ་སྒྱུ་རྩལ་ལས་སྣོན་གྱི་ཐབས་རྩལ་ཞིག་ལས་འཇལ་
བ་ཡིན། སྙན་ངག་ལ་མཚོན་ན་གཙོ་བོ་ཡིད་ཡུལ་གྱི་བཀོད་སྒྲིག་དང་ཡིད་
བརྙན་གྱི་རྩ་འཛུགས་ལེགས་མིན། རྟོག་བཟོ་ཅི་རིགས་ཀྱི་ནུས་པ་དེ་དག་འཚོ་
དངོས་ལས་བརྒལ་ཡོད་མིན་སོགས་ལས་འཇལ་བ་ཡིན། རང་བྱུང་གི་མཛེས་
པ་ཞེས་པའང་དོན་དམ་སྒྱུ་རྩལ་གྱི་ལས་སྣོན་མི་བརྒྱུད་མི་སྲིད་པ་ཡིན། ཁྲི་
སེམས་དཔའི་སྙན་ངག་གི་སྲོག་ཤིང་ལྟ་བུ་ནི་བརྩེ་དུངས་ལྷུག་བརྗོད་ཀྱི་ཤས་ཆེ་
མོད། བརྩམས་ཆོས་ལ་ལ་ཞིག་ལས་ཁོ་རང་ད་དུང་སྤྱི་ཚོགས་འཚོ་བ་སོགས་ཀྱི་
ཉམས་མྱོང་ཕུན་སུམ་ཚོགས་པ་མེད་པའི་རྐྱེན་གྱིས་ཅུང་སྟོང་བཤད་དུ་ཕྱོགས་
པར་ སྙམ་ལ། ཁོའི་སྙན་ངག་གང་མང་ཞིག་ན“ས་ཆེན” སོགས་ཆེན་པོ་ཅི་
རིགས་སྟོན་པར་རློམ་པའི་ཐ་ སྙད་ཀྱི་སྤྲོས་ཤོམ་ཆེ་ཡང་། ཚིག་ངོས་
་ཙམ་ལས་
ཤུགས་ཀྱི “ཆེན་པོ” དེ་རིགས་ཕྱིར་མཚོན་ནུས་ཞན་པར་མངོན། ལྷག་དོན་
རང་འདུན་ཐད་བརྗོད་ཀྱི་ཤན་ཆེ་བས་སྙན་ངག་ལ་གསང་བ་ལྐོག་གྱུར་གྱི་བསླུ་
བྲིད་བྲལ་ཏེ་སྙན་ངག་སྤྱིའི་ཆ་ནས་བལྟས་ན་ཅུང་གྱོང་བར་སྙམ་པ་ཞིག་ཀྱང་
རེད་སྙམ། སྤྱིར་སྙན་ངག་ནི་གནད་དོན་རིགས་ཤིག་གི་གསེད་འགྲེལ་ལམ་
གནས་ལུགས་ག་གེ་མོའི་བརྒྱུད་སྒྲོག་གི་ལག་ཐབས་ཙམ་མིན་ལ། སྒྱུ་རྩལ་ཞིག་
ཡིན་ཕྱིན་སྒྱུ་རྩལ་དུ་མྱོང་རོལ་བྱེད་པ་ལས་དེར་གཞན་པའི་འགན་ཁུར་འཇོག་པ་
596



ཁྲི་སེམས་དཔའ།
ནི་དེང་གི་ཁོར་ཡུག་སྣ་ཚོགས་དང་བསྟུན་ནའང་དོན་མེད་ཀྱི་ངལ་བ་ལས་མ་
འདས། འདི་དག་ནི་རང་རྟོག་ཙམ་ལས་ཐུན་མོང་གི་སྡོམ་ཚིག་ཅིག་མིན་མོད།
ཁོའི་སྙན་ངག་ལས་བདག་གིས་སྐྱོན་དུ་མཐོང་བའི་རྟོག་པ་དེ་དག་ངེས་པ་དོན་
གྱི་སྐྱོན་དུ་ཁས་འཆེས་ཀྱང་། ཁོ་ལ་མཚོན་ན་ད་དུང་མི་ཚེའི་གོ་རིམ་ཁྲོད་སྟ་
གོན་གྱི་གནས་སུ་མཆིས་པ་མ་ཟད། མིག་སྔའི་འབྲས་བུ་ལས་ཀྱང་སྐྱོན་དེ་དག་
དུས་ཀྱི་སྔ་གཞུག་ཙམ་ལས་སེལ་བྱེད་དམ་བླུ་བྱེད་ཀྱི་རྒྱུ་དང་ཡོན་ཏན་གཉིས་ཀ་
འཛོམ་དང་འཛོམས་བཞིན་ཡོད་པ་སུས་ཀྱང་བསྙོན་དུ་མེད་དོ། །
.
597



བསྟན་པ་ཡར་རྒྱས།
བསྟན་པ་ཡར་རྒྱས།
ངོ་སྤྲོད་མདོར་བསྡུས།
བསྟན་པ་ཡར་རྒྱས་ལགས་ནི། 1962ལོར་བོད་བྱང་ཕྱོགས་ཀྱི་འབྲོག་
ཁྱིམ་ཞིག་ཏུ་སྐྱེས། 1981ལོར་ས་ཁུལ་འབྲིང་རིམ་ཆེད་ལས་དགེ་འོས་སློབ་གྲྭ་
ནས་ཐོན་ཏེ་ས་ཁུལ་སློབ་འབྲིང་དང་པོར་དགེ་རྒན་བྱས། 1989ལོར་བོད་
ལྗོངས་སློབ་ཆེན་བོད་ཡིག་ཚན་ཁག་ནས་ཐོན་རྗེས་ས་ཁུལ་སློབ་འབྲིང་དང་པོའི་
བོད་རྒྱ་ཡིག་དགེ་རྒན་བྱས། 1990ལོར་ས་ཁུལ་རིག་གནས་ཅུའུ་རུ་ལས་སྒྱུར་
བགྱིས་ཏེ་སྔ་རྗེས་སུ་རིག་གནས་ཁོ་ཀྲང་། རྩོམ་སྒྲིག་པ། སྲིད་ལས་མི་དོན་ཁོ་
ཀྲུང་། ཤང་ཀྲང་སོགས་སྲིད་འཛིན་ལས་ཀ་ཡུན་རིང་བསྒྲུབས།
1982ལོ་ནས་ད་བར་བོད་རྒྱ་ཡིག་རིག་གཉིས་ཀྱི་ཐོག་ནས་ལྗོངས་ཕྱི་ནང་
གི་དུས་དེབ་དུ་མའི་ནང་ སྒྲུང་གཏམ་ གཙོ་བྱས་པའི་བརྩམས་ བྱ་ དུ་ མ་ སྤེལ།
སྒྲུང་གཏམ་ཁག་ཅིག་ལ་བྱ་དགའ་ཡང་ཐོབ། 1995ལོར་བོད་ལྗོངས་མི་་
དམངས་དཔེ་སྐྲུན་ཁང་ནས་སྒྲུང་གཏམ་ཐུང་འབྲིང་ཕྱོགས་བསྒྲིགས《བྱང་ཐང་
གི་མཛེས་ལྗོངས》ཞེས་པ་དཔེ་སྐྲུན་བྱས།
2005ལོར་མི་རིགས་དཔེ་སྐྲུན་ཁང་
ནས་སྒྲུང་གཏམ་རིང་པོ《 ཐག་རིང་གི་སྦྲ་ནག》ཅེས་པ་དཔེ་སྐྲུན་བྱས། སྒྲུང་
གཏམ་ཁག་ཅིག་ཧྥིན་ལན་དང་ཀ་ན་ཊར་ཕྱི་རྒྱལ་གྱི་ཡི་གེར་བསྒྱུར་ཡོད།
2004ལོར་ལུའུ་ཞུན་རྩོམ་རིག་སློབ་གླིང་སྐབས་བཞི་པའི་གྲངས་ཉུང་མི་
རིགས་རྩོམ་པ་པོའི་འཛིན་གྲྭ་ནས་ཐོན། དེང་སྐབས་བོད་ལྗོངས་ ཀླུ་གར་་་་
ཚོགས་པར་ཕྱག་ལས་གནང་།
599



ནགས་ཀློང་ཁུ་བྱུག་འདུ་གནས།
རྩྭ་ཐང་སྟེང་ནས་མེ་ཏོག་རེ་ཟུང་བཏུས་པའི་མྱོང་ཚོར་ཕྲན་བུ།
བསྟན་པ་ཡར་རྒྱས།
རང་ལོ་ཉེར་གཅིག་སྐབས་སྟེས་དབང་གིས་རྩོམ་ཐུང་ཞིག་བྲིས་པ་དེ་རྩོམ་
སྒྲིག་ཁང་གི་བློ་མཐུན་རྣམས་ཀྱིས་བཟོ་བཅོས་ལན་མང་བྱས་མཐར《 བོད་ཀྱི
རྩོམ་རིག་སྒྱུ་རྩལ》སྟེང་དུ་བཀོད་པ་ནས་བཟུང་ད་བར་ལྗོངས་ཕྱི་ནང་གི་བོད་
ཡིག་དང་རྒྱ་ཡིག་དུས་དེབ་དང་ཚགས་པར་སྟེང་བརྩམས་ཆོས་གྲངས་ལས་་་
འདས་པ་སྤེལ་ཟེར་ན་ཤིན་ཏུ་མི་འཐད་ཀྱང་རང་གི་ལོ་གྲངས་ཀྱི་ལྡབ་གཅིག་
ཙམ་སྤེལ་ཟེར་ན་ཧ་ཅང་འགྲིག དེའི་ནང་སྙན་ངག་ཡིན་ཁུལ་གྱི་ཚིག་རྐང་རེ་
ཟུང་དང་ལྷུག་རྩོམ་ཡིན་ཁུལ་གྱི་ཚིག་དུ་མ་རེ་ཟུང་ཕུད་དེ་བྱིངས་ཚང་མ་སྒྲུང་
གཏམ་ཁོ་ན་ཡིན་པས་བདག་གི་གྲོགས་པོ་འགས་བདག་ལ“སྒྲུང་གཏམ་ཆེད་
གཉེར་ཁྱིམ་དུད”ཅེས་པའི “ མཚན་ཡང་གསོལ”བྱུང་བས་བདག་ལ་སྣ་མང་
གཉེར་སྐྱོང་བྱེད་པའི་ནུས་པ་མེད་ཁོ་ཐག་རེད།
1995ལོར་བོད་ལྗོངས་རིག་ལྷན་གྱི་ཐུགས་ཁུར་འོག《བྱང་ཐང་གི་མཛེས་
ལྗོངས》ཞེས་བྱ་བའི་སྒྲུང་གཏམ་ཐུང་འབྲིང་ཕྱོགས་བསྒྲིགས་ཀྱི་དེབ་གཅིག་དཔེ་
སྐྲུན་བྱས་པ་དང༌། དེ་རྗེས་སྒྲུང་གཏམ་རིང་བ་ཞིག《 བོད་ཀྱི་རྩོམ་རིག་སྒྱུ་
རྩལ》སྟེང་མུ་འགོད་བྱས། གཞན་ཡང་སྒྲུང་གཏམ་འབྲིང་ཐུང་ཕྱོགས་་་་་་
བསྒྲིགས་ཀྱི་དེབ་གཅིག་དཔེ་སྐྲུན་བྱེད་པར་མ་རྩའི་མཐུན་རྐྱེན་མ་འཛོམས་པར་
ཡིད་མུག་སྟེ་སྡོད་པ་སུ་ཡིས་མཁྱེན།
6OO



བསྟན་པ་ཡར་རྒྱས།
ག།
སོང་བར་
སྐྱེ་ཡུལ་འབྲོག་ཁུལ་འཁྲུལ་མེད་ཅིག་ཡིན་པས་སྒྲུང་གཏམ་རིང་ཐུང་་
འབྲིང་གསུམ་གྱི་ཡིག་ཕྲེང་རེ་རེ་བཞིན་ལ་མར་གྱི་དྲི་ཞིམ་འཐུལ་ཐབས་བྱེད་པ་
ནི་ རང་ གི་ འོས་ འགན་ དུ་ བརྩིས་ ཏེ་ འབད་ བརྩོན་ བྱེད་ ཁུལ་ བྱས་ ཡོད།
དམིགས་གསལ་ཁྱད་ཆོས་འབུར་དུ་ཐོན་པའི་བོད་མིའི་རང་གཤིས་དང་རང་
བྱུང་ཁམས་ཀྱི་མཛེས་ལྗོངས། དེ་བཞིན་སྤྱི་ཚོགས་རིག་གནས་སྣང་ཚུལ་གྱིས་
དམིགས་བསལ་ཚོར་སྣང་ཞིག་སྦྱིན་པ་དག་ཡིག་ཐོག་ཏུ་བཀོད་དེ་ཡིག་རྨོངས་
མིན་པ་ཀུན་གྱི་སྤྱན་སྔར་འབུལ་ཐུབ་པ་ནི་
མི་ཚེ་འདི་སྟོང་ཟད་དུ་མ་
ནོར་བུའི་ཡུལ་ནས་ལག་སྟོང་དུ་མི་ལོག་པའི་རྨང་གཞི་བཏིངས་པ་རང་རེད།
དེ་སྔ་རྒྱ་ཡུལ་དུ་མི་རིགས་གཞན་གྱི་གྲོགས་པོ་དང་གཏམ་གླེང་བྱེད་སྐབས་
ཁོང་ཚོའི་མངོན་སུམ་དབང་པོས་སྤྱོད་ཡུལ་དུ་མ་གྱུར་པའི་བོད་ཀྱི་དོན་སྤྱི་ནི་
གངས་རི་དང་རྩྭ་ཐང༌། ཕྱུགས་རིགས། དེ་བཞིན་སྔོ་ལ་དྭངས་པའི་ནམ་
མཁའ། དཀར་ཞིང་གཙང་བའི་སྤྲིན་ཚོགས། སྲིད་ན་འགྲན་ཟླ་བྲལ་བའི་ཕོ་
བྲང་པོ་ཏ་ལ་བཅས་ལས་གསེར་གྱི་སྟེ་རླབས་དགུང་དུ་འཕྱུར་བའི་ཞིང་ཐང་དང་
འཁྲུག་ཆ་དོད་པའི་གྲོང་ཁྱེར་མིན་ཟེར་བས་ད་ལྟ་བདག་འཚོ་ཡུལ་འབྲོག་ཁུལ་
འདི་ནི་བོད་དྭངས་མ་ཡིན་པ་དང་བདག་གི་སྒྲུང་གཏམ་ཕུལ་དུ་མ་བྱུང་བ་འདི་
དག་ཀྱང་བོད་ཀྱི་འདྲ་གཟུགས་དངོས་བཤུས་ཡིན་ཟེར་ན་དེ་ནི་བྱིས་བློའི་རང་
སྣང་ཡིན་ཤས་ཆེ།
རིག་པའི་དཔའ་བོ་འགའ་ཤས་ཀྱིས་རྩོམ་རིག་ནི་འཚོ་བ་ལས་བྱུང་ཞིང་
འཚོ་བ་ལས་ཚད་མཐོ་ཟེར་བ་ནི་གཏན་ཚིགས་རེད་སྙམ། དེ་བཞིན་ལོ་ཆེན་བི་
རོ་ཙ་ནས“མཁས་པ་རྣམས་ནི་རྐུན་མ་ཡིན། །ང་ནི་རྐུན་མའི་རྒྱལ་པོ་ཡིན། །”
ཞེས་གསུངས་པ་ལྟར་བདག་ཀྱང་རྐུན་བུ་ཞིག་ཡིན་ཁུལ་གྱིས་འཛམ་གླིང་རྩོམ་
རིག་གྲུབ་མཐའ་གཞན་པའི་ལེགས་ཆ་ལེན་ཁུལ་གྱིས་བདག་གི་ཁོར་ཡུག་ཏུ་བྱུང་
བ་དང་། རང་གིས་དངོས་སུ་མྱོང་བའི་འཚོ་བ་འདི་དག་འཚོ་བ་ལས་ཚད་
601



ནགས་ཀློང་ཁུ་བྱུག་འདུ་གནས།
མཐོ་རུ་གཏོང་ཆེད་བོད་མི་རིགས་ཀྱི་ལྷ་སྲིན་གྱི་ཆོ་འཕྲུལ་སོགས་རིག་གནས་ཀྱི་
སྣང་ཚུལ་དེ་དག་དམངས་སྲོལ་དང་འབྲེལ་བ་ཟབ་པས་བརྩམས་ཆོས་ནང་་་
མངོན་པ་དང་མི་མངོན་པའི་ཚུལ་གྱིས་བརྗོད་ཀྱི་ཡོད་ལ་དགོས་པའང་ཆེ་སྙམ།
རྩོམ་པ་པོ་མཁས་ ཅན་འདས་པོ་ལུ་ཡོའི་ཞོགས་པ་ཉིན་གུང་ནས་འགོ་
ཚུགས་ཀྱང་བདག་ལ་དེ་ལྟ་བུའི་གོ་སྐབས་མི་ལྡན་
ད་པས་སྲིད་འཛིན་ལས་ཀའི་ཞོར་
དུ་བྱུང་བའི་དུས་ཚོད་ཕྲ་མོ་རེ་བེད་སྤྱད་དེ་འབད་རྩོལ་བྱེད་ཀྱི་ཡོད། མ་གཞི་
འདས་ པོ་ལུ་ ཡོའི་ གོམས་ གཤིས་ དེ་ ཡང་ གོམས་ གཤིས་ ཡག་ པོ་ ཞིག་ མ་རེད།
སྟབས་ལེགས་པ་ཞིག་ལ་ཁོ་བོར་ཕྱི་གླིང་པའི་གོམས་གཤིས་བཟང་པོ་ཞིག་ལྷན་དུ་
སྐྱེས་པ་སྟེ་ཉིན་གུང་གཉིད་ཉལ་སྲོལ་མེད། འཇིག་རྟེན་བྱེད་པོས་འཇིག་རྟེན་
སྐྲུན་པའི་སྐབས་མཚན་མོ་ཞེས་ཉི་མ་ནུབ་པ་ནས་མ་ཤར་བར་མུན་ནག་གི་དུས་
ཚོད་ཆེད་དུ་བཟོས་པ་ནི་གཉིད་ཉལ་བའི་དུས་ཚོད་རེད་སྙམ་ནས་བརྩམས་ཆོས་
ཕལ་ཆེ་བ་ཉིན་གུང་ངལ་གསོའི་དུས་ཚོད་བེད་སྤྱད་དེ་ལེགས་གྲུབ་བྱུང་བ་ཡིན།
རྟོག་བཟོ་ནི་རྩོམ་རིག་ལ་མེད་དུ་མི་རུང་བའི་ལག་ཆ་ཡིན་པས་བདག་གི་
བརྩམས་ཆོས་དེ་དག་ཀྱང་རྟོག་བཟོ་མ་འདྲེས་པ་མེད་ཀྱང་འཇིག་རྟེན་ན་མ་
གྲགས་པའི་འཆོལ་གཏམ་མེད། འཚོ་བ་ནི་འཚོ་བ་ཡིན་ཞིང་རྩོམ་རིག་ནི་རྩོམ་
རིག་ཡིན་ནའང༌། དེ་ཉིད་རྦད་དེ་ཁ་བྲལ་མི་རུང་བས་རྩོམ་རིག་གི་བྱ་བ་སྒྲུབ་
མཁན་ཚང་མས“ཤམ་བྷ་ལའི”ཕྱོགས་སུ་དཔུང་འཇུག་བྱེད་རྒྱུ་དེ་ཡང་དགོས་པ་
ཤིན་ཏུ་ཆེ་བར་མ་མཐོང་ལ་གོ་བདེ་བ་ཁོ་ན་རྩོམ་ལེགས་པའི་གྲས་སུ་འཇོག་
པའང་མི་འགྲིག་སྙམ། གལ་སྲིད་དེ་ལྟར་ན་སློབ་འབྲིང་སློབ་མའི་ཇི་བཞིན་
བརྗོད་པའི་རྩོམ་ལུས་ལེགས་པ་གང་ན་ཡོད། མི་ཚེ་འདི་ཐོག་མར་རྩོམ་རིག་
གིས་འགོ་བཙུགས་སྟབས་མཐའ་མ་ཡང་རྩོམ་རིག་གིས་མཇུག་བསྡུ་རྒྱུ་ནི་གཡོལ་
ཐབས་མེད་པའི་ལས་སྐལ་དང་བླ་ན་མ་མཆིས་པའི་བྱ་གཞག་རླབས་པོ་ཆེ་ཞིག་
ཏུ་ངོས་འཛིན་བྱས་ཏེ“ལྷ་སྲིན་ཆོ་འཕྲུལ་དང་དངོས་ཡོད་གངས་རིའི་ལུགས”
602



བསྟན་པ་ཡར་རྒྱས།
ཞེས་བྱ་བ་རང་རེ་བའི་རྩོམ་རིག་གི་གྲུབ་མཐའ་ཐུན་མོང་མིན་པ་ཞིག་གྲུབ་རེ་
བྱེད་ཀྱི་ཡོད་པ་དེའང་འཐད་མིན་ཀུན་གྱིས་དཔྱད་པར་འཚལ།
འབྱུང་འགྱུར་ཡང་ཉིན་གུང་གི་དུས་ཚོད་དེ་བེད་སྤྱད་ནས་སྒྲུང་གཏམ་
གཙོར་བཟུང་ཐོག་ད་དུང་གོ་སྐབས་ཕྲ་མོ་རེ་བྱུང་ན་ ལྷུག་རྩོམ་གྱི་སྡེར་མ་ལས་
ལྷུག་རྩོམ་ཁམ་གང་དོ་ཟ་འདོད་ཆེ་ཡང་དངོས་སུ་ཟ་ཐུབ་མིན་ཆ་མ་འཚལ།
603



ནགས་ཀློང་ཁུ་བྱུག་འདུ་གནས།
བྱིའུ་ཆུང་འཇོལ་མོའི་གླུ་ཆུང་།
《ཆུ》ཞེས་པའི་སྒྲུང་གཏམ་བཀླགས་པའི་མྱོང་ཚོར་ཕྲན་བུ།
-རྒྱ
ནོར་བུ་བཀྲ་ཤིས།
དེ་ཡང་སྐུ་ཞབས་བསྟན་པ་ཡར་རྒྱས་ལགས་ཀྱིས་དེང་དུས་བོད་ཀྱི་རྩོམ་
རིག་གི་ལམ་བུའི་ཐོག་ཏུ་སྲོལ་རྒྱུན་གྱི་བཀག་རྒྱ་ལས་བརྒལ་ནས་འབད་པ་ལྷུར་
ལེན་གྱིས་གསར་གཏོད་ཀྱི་ངེས་པ་ལྡན་པའི་སྒྲུང་གཏམ་མི་ཉུང་བ་ཞིག་སྤེལ་བ་
དེས་བོད་ཀྱི་རྩོམ་རིག་དར་རྒྱས་དང་གོང་སྤེལ་གཏོང་བར་ལེགས་སྐྱེས་ཆེ་ཙམ་
ཕུལ་ཡོད། ཁོང་སློབ་འབྲིང་དུ་སྐྱོད་པའི་དུས་ནས་བཟུང་སྟེ་ད་བར་དུ་ལྗགས་
རྩོམ་ འབོར་ཆེན་ཞིག་སྤེལ་བ་དང་། དེ་དག་ནང་ནས《 སྡེ་ སྟོད་ སྟག་ ཤར་་
གཞོན་པའི་གླུ་སྒྲ》དང《 སྟག་ནག》《མགོ་རས་ཀྱིས་བཏུམས་པའི་བུ་མོ》《ཆུང་
པོ་ རལ་ཟིང》དེ་བཞིན་སྒྲུང་འབྲིང《རྩྭ་ཐང་གི་དབུས་ནས་གངས་རི་ཞིག་
འཕགས》སོགས་སྒྲུང་གཏམ་ཁག་ཅིག་གིས་ལྗོངས་ཕྱི་ནང་དུ་བག་ཆགས་གཏིང་
ཟབ་བཞག་པ་མ་ཟད། རང་ཁུལ་གྱི་རྒྱ་ཆེའི་མང་ཚོགས་ཀྱིས་ཀྱང་དགའ་བསུ་
ཆེན་པོ་བྱེད་པ་སྟེ། 《མགོ་རས་ཀྱིས་བཏུམས་པའི་བུ་མོ》ཞེས་པའི་སྒྲུང་གཏམ་
དེ་ད་ལྟ་འབྲོག་ཁུལ་གྱི་སྐྱེ་བོ་འགས་དམངས་སྒྲུང་དུ་བརྩིས་ཏེ་ཕན་ཚུན་བཤད་
རེས་བྱེད་བཞིན་ཡོད། ཡང་རྫོང་ཞིག་གི་གྲོང་ཚོ་ག་གེ་མོའི་གྲོང་ཚོའི་མགོ་
འཛིན་གྱིས“ང་ནི་ཆུང་པོ་རལ་ཟིང་ལས་སྐྱོ་བས་དགོངས་པ་ཞུ་རྒྱུ་ཡིན། ཆུང་
པོ་རལ་ཟིང་ནི་ཐོག་མར་ལས་ཀའི་ནུས་ཤུགས་ཞན་ཡང་མེས་རྒྱལ་ནང་ཁུལ་དུ་
6O4



བསྟན་པ་ཡར་རྒྱས།
སློབ་སྦྱོང་བྱས་ནས་འཇོན་ཐང་ཆེ་ཙམ་ཆགས་འདུག ང་ནི་དེ་ལྟར་མེས་རྒྱལ་
ནང་ཁུལ་དུ་སློབ་སྦྱོང་ལ་འགྲོ་བའི་རེ་བ་མེད་པས་ཅི་ནས་ཀྱང་ལས་གནས་ལས་
དགོངས་པ་གནང་རོགས”ཟེར་བ་སོགས་ལ་བསམས་ན་ཁོང་གི་སྒྲུང་གཏམ་དེ་
དག་ནི་རང་རེའི་འབྲོག་ཁུལ་གྱི་འཚོ་བ་དངོས་དེ་ཚད་མཐོའི་སྒྱུ་རྩལ་གྱི་ལམ་
ནས་དྲངས་པ་ཞིག་ཡིན་པས་དེས་རང་ཁུལ་གྱི་རྒྱ་ཆེའི་མང་ཚོགས་ཀྱི་བསམ་པའི་
འཁྱེར་སོ་དང་ཕུགས་བསམ། དགའ་ཁ་གཏད་ཕྱོགས་སོགས་མཚོན་གྱི་ཡོད་
ཅིང༌། རྩོམ་པ་པོས་མང་ཚོགས་ཀྱི་འཚོ་བར་ཟབ་ཞུགས་དང་ཉམས་ལེན། ཁོང་
ཚོ་དང་དགའ་སྡུག་མཉམ་ མྱོང་བྱེད་པ། ཁོང་ ཚའི་
མདུན་ ལམ་ལ་བསམ་་་
གཞིགས་དང་དོ་ཁུར་བྱེད་པ་བཅས་ལ་བརྟེན་ནས་བྱུང་བ་ཞིག་རེད། དེར་
བརྟེན་ཁོང་ཚོར་ཡིད་དབང་འཕྲོག་པའི་ནུས་པ་ལྡན་པ་མ་ཟད། ཁོང་ཚོར་མ་
འོངས་པའི་ལམ་བུའི་ཐོག་ཏུ་མདུན་ནས་མདུན་དུ་བསྐྱོད་དགོས་པའི་སྐུལ་མ་
གཏོང་བའི་ནུས་པའང་ལྡན་པ་ནི་རྩོམ་པ་པོའི་སྒྲུང་གཏམ་ལ་ཐོབ་པའི་གྲུབ་
འབྲས་ཆེ་ཤོས་ཤིག་རེད་སྙམ།
འདིར་གླེང་བར་བྱ་བ་ནི《ཆུ》ཞེས་པའི་སྒྲུང་གཏམ་དེ་ཡིན། དེ་ཡང་
ལུང་ཁུག་གྲོང་ཚོ་ཞིག་གི་ནུབ་ཀྱི་རི་གཤམ་དུ་སྐྱེས་པའི་ཤུག་སྡོང་རྐང་གཅིག་
དང་དྭངས་གཙང་གི་ཆུ་མིག་ཅིག་ཡོད་པ་བཅས་དམིགས་བསལ་གྱི་ཁྱད་ཆོས་
ལྡན་པས་རང་བྱུང་ཁོར་ཡུག་དེར་འཚོ་གན་ ས་བྱེད་པའི་སྐྱེ་བོ་རྣམས་ལ་ཆོས་
ལུགས་ཀྱི་ཤུགས་རྐྱེན་དང་ཡུལ་སྲོལ་གྱི་གོམས་འདྲིས་ལ་བརྟེན་ཏེ་ཤུག་སྡོང་རྐང་
གཅིག་དེ་ལྷ་ཡིས་སྦྱིན་པ་དང་ཆུ་མིག་དེ་པདྨ་འབྱུང་གནས་ཀྱི་གཏེར་ཆུ་ཡིན་
ཞེས་པ་སོགས་གདོད་མའི་བསམ་གཞིགས་དེ་དག་སེམས་ཁམས་ཀྱི་སྣང་རིས་ལ་
བརྟེན་ཏེ་བཀོད་བྲིས་ཡག་པོ་ཞིག་བྱས་འདུག ཡང་ཆུ་ནི་སྐྱེ་དངོས་ཀྱི་སྐྱེ་
འཕེལ་དང་སྲོག་ཆགས་ཀྱི་འཚོ་གནས་ལ་མེད་དུ་མི་རུང་བའི་རྒྱུ་ནོར་རྩ་ཆེན་
ཞིག་རེད། དེ་བས་ཆུའི་ཐོན་ཁུངས་ཤིན་ཏུ་དཀོན་པའི་གྲོང་ཚོ་དེར་གྲོང་ཚོ་
6O5
• ་



ནགས་ཀློང་ཁུ་བྱུག་འདུ་གནས།
དང་རྒྱང་ཐག་ཅུང་རིང་སར་ཆུ་མིག་ཅིག་ཡོད་པ་དེ་ཁོང་ཚོའི་བླ་སྲོག་ལྟ་བུར་རྩ་
ཆེན་དུ་སྣང་། ཆུ་མིག་དེར་ཆུ་ལེན་པར་རྒྱང་ཐག་རིང་བས་དཀའ་ངལ་སེལ་
ཆེད་ཤང་དབུ་ཁྲིད་ཀྱིས་གོང་རིམ་ལ་སྙན་སེང་ཞུས་པ་དང་གོང་རིམ་ནས་རྒན་
ཉི་ ཤར་ཁྲོན་པ་བརྐོ་བའི་ཇུས་འགོད་པར་བཏང་བ་དང་། དེ་ནས་ཁྲོན་པ་
བརྐོས་གྲུབ་ནས་གྲོང་ཚོ་ཡོངས་ལ་སྟབས་བདེ་བསྐྲུན་པ། ཡང་དེ་རྗེས་ལྷ་ཆུའི་
འགྲམ་དུ་འཕྲུལ་ཆས་མང་པོ་འུར་འུར་གྱི་སྒྲ་གྲགས་པ་དང་ལྷ་ཆུ་རྟགས་ཅན་གྱི་
གཏེར་ཆུ་ཁྲོམ་རའི་ཐོག་བྲིན་རྒྱུག་བྱེད་པ་བཅས་དབེན་པར་གནས་པའི་རི་ཁུག་
གི་གྲོང་ཚོ་དེ“ད་ཆ་འཁྲུག་ཆ་དོད་པའི་གྲོང་ཁྱེར”ཞིག་ཏུ་གྱུར་ཅིང་། དེ་གའི་
བགྲེས་སོང་རྣམས་ཀྱི་འདྲེན་བྱེད་ཀྱི་ལམ་དུ་སྔར་མེད་ཀྱི་བྱ་དངོས་མང་པོ་ཞིག་
ལམ་ལམ་དུ་ ཤར་གྱི་ཡོད་པ་སོགས་རི་ཁུག་གྲོང་ཚོའི་འཕོ་འགྱུར་དེ་དག་ནི་་
བཅོས་སྒྱུར་སྒོ་འབྱེད་ཀྱི་དཔྱིད་རླུང་ལ་བརྟེན་ཏེ་དེང་སྐབས་འབྲོག་ཁུལ་ལ་རྣམ་
པ་གསར་བ་ཞིག་ཐོན་དང་འཐོན་བཞིན་ཡོད་པ་མཚོན་ཡོད།
ཡང་རི་ཁུག་གྲོང་ཚོ་དེར་བྱུང་བའི་འགྱུར་ལྡོག་ནི་སྤྱི་ཚོགས་ཀྱི་འཚོ་བ་ངེས་
ཅན་ཞིག་རྩོམ་པ་པོའི་བློ་ཡིད་ལ་སྣང་བའི་ཐོན་དངོས་ཤིག་རེད་ལ་རྩོམ་པ་པོས་
སྒྱུ་རྩལ་གྱི་སྣང་ཡུལ་ཅན་གྱི་མཛེས་སྤྱོད་ཕུགས་འདུན་དང་མི་རིགས་ཀྱི་ལས་
དབང་དང་རྩྭ་ཐང་འབྲོག་ཁུལ་གྱི་མ་འོངས་ལ་དོ་ཁུར་བྱེད་པ་བཅས་གསལ་བོ་
མངོ ན་ཡོད་པ་མ་ཟད། སྤྱི་ཚོགས་རིང་ལུགས་ཀྱི་དངོས་པོའི་དཔལ་ཡོན་གོང་
འཕེལ་དང་བསམ་པའི་དཔལ་ཡོན་འཛུགས་སྐྲུན་བྱེད་པའི་ནང་རང
ནང་རང་ཁུལ་སྐྱེ་བོ་
ཀུན་ནས་འབད་འབུངས་བྱེད་དགོས་པར་སྐུལ་ལྕག་བཏང་འདུག རྩོམ་པ་པོ་
འདི་ཉིད་ཀྱི་རྩོམ་མང་ཆེ་བ་རང་རེའི་མི་རིགས་ཀྱི་ད་ལྟའི་སྤྱི་ཚོགས་ཀྱི་གནས་
བབ་དང༌། འབྱུང་འགྱུར་གྱི་འཕེལ་ཕྱོགས་ལ་
ས་ལ་བསམ་གཞིག་གནང་སྟེ་
བཞིན་མི་རིགས་འདི་ཉིད་མི་རིགས་གཞན་གྱི་མདུན་གྲལ་དུ་སླེབས་ཐུབ་པའི་
འདུན་པ་ཟབ་མོ་ཡང་མཚོན་ཡོད། རྩོམ་པ་པོས་སྒྱུ་རྩལ་གྱི་ལམ་ནས་ཐོན་པའི་
དེ་
606



བསྟན་པ་ཡར་རྒྱས།
རི་ཁུག་གྲོང་ཚོ་དེའི་འཕོ་འགྱུར་གྱི་སྤྱི་ཚོགས་གོང་འཕེལ་འགྲོ་བའི་ནང་དོན་དང་
དགེ་མཚན་མཚོན་ཡོད་ལ་ལོ་རྒྱུས་འཕེལ་བའི་རྩོད་སྒྲུབ་ཀྱི་ཆོས་ཉིད་དང་མཐུན་
འདུག་སྙམ།
ཡང་ ཨ་མ་ལྷ་མོས“དམྱལ་ཁམས་བཅོ་བརྒྱད་བར་དུས་ཀྱང་ལྷ་ཆུ་འདི་
ལས་ལྷག་པ་མེད”ཅེས་དང་ཁྲོན་པ་བརྐོས་ནས་གྲུབ་རྗེས་ཁྲོན་པའི་ཆུ་འཐུང་མི་
འདོད་པ་དང་ཡང་བགྲེས་སོང་འགའ་རེས་པདྨ་འབྱུང་གནས་ཀྱི་བྱིན་རླབས་ལ་
བརྟེན་ནས་ལྷ་ཆུས་ཁོང་ཚོར་སྟབས་བདེ་བསྐྲུན་ཏེ་གྲོང་ཁྱེར་ཆེན་པོ་ཞིག་ཁྲིད་
བྱུང་ཞེས་ཟེར་བ་དང༌། ཆུ་མིག་གཞན་དག་ཡིན་ན་ཡོང་མི་སྲིད་པའི་ངོས་
འཛིན་བྱེད་པ་དང་བཅས་ཆོས་ལུགས་དང་ཡུལ་སྲོལ་གོམས་གཤིས་ཀྱིས་ཚོད་
འཛིན་ཐེབས་པའི་བགྲེས་སོང་དེ་དག་གིས་སྤྱི་ཚོགས་ཀྱི་སྣང་ཚུལ་ཁག་ལ་ཚན་
རིག་དང་མཐུན་པའི་ཡང་དག་གི་རྟོགས་དཔྱོད་མི་ཐུབ་པ་དེ་ནི་ཡུན་རིང་ལོ་
རྒྱུས་ནང་རྙིང་ཞེན་བག་འཁུམས་ཀྱི་བསམ་བློའི་ཤུགས་རྐྱེན་དང་ཚན་རིག་རིག་
གནས་ཀྱི་ཤེས་བྱས་དབེན་པ་བཅས་ལ་བརྟེན་ནས་བྱུང་བ་སོགས་གསལ་བོར་
བསྟན་འདུག དེར་བརྟེན་དུས་རབས་གསར་བའི་ནང་རང་ཁུལ་རྒྱ་ཆེའི་མང་
ཚོགས་ཀྱིས་སྤྱི་ཚོགས་རིང་ལུགས་ཀྱི་བརྩོན་སེམས་འདོན་སྤེལ་དང་ཚན་རིག་
ལག་རྩལ་ལ་བརྟེན་ཏེ་རྒྱལ་ཁབ་སྐྱོང་དགོས་ཞེས་པའི་ཏང་གི་མཛད་ཕྱོགས་ཀྱི་
དགོངས་དོན་གཞིར་བཟུང་སྟེ་ཚན་རིག་དང་རིག་གནས་ཁྱབ་གདལ་བྱས་ཏེ་
ཤེས་རིག་གིས་དབེན་པའི་རྨོངས་གཉིད་ལས་སད་དེ་རང་ཁུལ་སྐྱེ་བོ་ཀུན་གྱིས་
དེར་འབྱོར་འབྲིང་འཛུགས་སྐྲུན་བྱེད་པའི་རླབས་ཆེན་གྱི་བྱ་གཞག་ནང་དུ་ལྟོ་
གོས་འཛོམས་པ་ཙམ་གྱི་འཚོ་བ་ལ་ཡིད་ཚིམས་པའི་སྒྱིད་ལུག་བག་འཁུམས་ཀྱི་
གཤིས་ངན་ཐ་དག་དོར་ཏེ་མཛེས་སྡུག་ལྡན་པའི་འཚོ་བ་གསར་བ་ཞིག་འཛུགས་
སྐྲུན་བྱེད་དགོས་པའི་འདུན་པ པའམ་རྩོམ་པ་པོས་ལྷག་བསམ་གྱི་དར་དཀར་དེ་
བསྲིང་འདུག འདི་ལ་རང་ཅག་སྐྱེ་བོ་ཀུན་གྱིས་མནོ་བསམ་དང་དོ་ནན་བྱེད་
607



ནགས་ཀློང་ཁུ་བྱུག་འདུ་གནས།
དགོས་འདུག་སེམས། རང་ཁུལ་གྱི་སྐྱེ་བོ་འགར་འདུ་ཤེས་རྙིང་པའི་ལྟ་བ་་
མཁྲེགས་པོ་ཡོད་ལ་གོམས་གཤིས་ཀྱི་ཞེན་ཕྱོགས་ཆེན་པོ་ཡོད་མོད། འོན་ཀྱང་
དུས་རབས་ཀྱི་འགྱུར་བ་དང་སྤྱི་ཚོགས་ཀྱི་འཕེལ་རྒྱས་བཅས་ལ་བརྟེན་ནས་ཁོ་
ཚོའི་མཁྲེགས་འཛིན་གྱི་ལྟ་བ་དེ་དག་རིམ་བཞིན་རང་བཞིན་གྱིས་འགྱུར་གྱིན་
ཡོད་པ་ནི་ཨ་མ་ལྷ་མོས་ཐོག་མར་ཁྲོན་པའི་ཆུ་འཐུང་མི་འདོད་པ་དང་དེ་རྗེས་
བགྲེས་སོང་གཞན་གྱི་ས་ནས་ཁྲོན་པའི་ཆུ་བཏུང་བ་དེ་ནས་བཟུང་ཁྲོན་པའི་ཆུ་
འཐུང་ བའི་གོམས་གཤིས་གསར་བ་ཞིག་ཆགས་པ་བཅས་མངོན་གསལ་གྱིས་
བསྟན་ཡོད།
ཉི་མ་ལྷག་པར་དྲོ་བའི་ཉིན་དེར་བགྲེས་སོང་རྣམས་ཀྱིས་རང་རང་གི་
གདན་ཁྱེར་ཏེ་ལྷས་རའི་ནང་ཉི་མ་བསྲོ་བར་ཕྱིན་པ་དང༌། ཨ་མ་ལྷ་མོ་ཡང་
ཟས་ཟ་མཚམས་བཞག་ནས་ལྷས་རའི་ནང་ཕྱིན་པ་དང་ལྷས་རའི་ནང་གི་བགྲེས་
སོང་འགའ་ཞིག་གིས“སྒྲུང་ཐུང་ཞིག་ཤོད”ཟེར་བ་དང་། འགའ་རེས“མི་ལ་
རས་པའི་སྒྲུང་ཤོད”ཟེར་བ། ཡང་ཨ་ཁུ་སངས་རྒྱས་ཀྱིས“དེང་སྐབས་གྲོང་
ཁྱེར་ནང་དུ་ཤིག་ཉོ་གི་འདུག་ཟེར་བ་བདེན་པ་ཨེ་ཡིན”ཟེར་བ། འགའ་རེས
“རྫུན་ཡིན་འགྲོ”ཟེར་བ་སོགས་དང༌། ཡང་ཉིན་ཞིག་གྲོང་ཚོའི་བགྲེས་སོང་
ཁག་ཅིག“གྲོང་ཁྱེར”དེར་ཤིག་ཉོ་མིན་སྐད་ཆ་འདྲི་བར་འགྲོ་སྐབས་ཨ་མ་ལྷ་མོས་
ང་ཚོའི་ལྷ་ཆུ་དེས” གྲོང་ཁྱེར་ཆེན་པོ་
“འདི་ཁྲིད་བྱུང་།
ལྷ་ཤིག་འདིས་ཀྱང་
དགོན་པ་ཆེན་པོ་ཞིག་ཁྲིད་འོང་རྒྱུ་རེད”ཟེར་བར་ཨ་མྱེས་བཟོད་པས་ཀྱང“ངས་
ཀྱང་དེ་འདྲ་བསམ་གྱིན་འདུག”ཟེར། “དེ་འདྲ་བྱུང་ན་སྐྱིད་པ་ལ”། “དེ་
གཏན་འཁེལ་རེད”ཟེར་བ་བཅས་རྩོམ་པ་པོས་ཕུན་སུམ་ཚོགས་པའི་མི་སྣའི་
སྐད་ཆ་ལེགས་པར་སྤྱད་དེ་གྲོང་ཚོའི་བགྲེས་སོང་དེ་དག་གི་སེམས་ཁམས་ཀྱི་སྣང་
རིས་ཡག་པོ་ཞིག་བསྐྲུན་འདུག ཁོང་ཚོའི་སྟབས་བདེའི་བསམ་གཞིག་དང་
མནོ་བསམ་གྱི་ནུས་པ་ཕྲ་བ། སྲོལ་རྒྱུན་ལ་ཞེན་ཆགས་ཆེ་བ། རང་སྣང་དུ་
608



བསྟན་པ་ཡར་རྒྱས།
ཚོད་དཔག་བྱེད་པ་བཅས་མི་སྣའི་སེམས་ཁམས་ཀྱི་འགྱུར་བ་རྣམས་མི་སྣ་ཕན་
ཚུན་གྱི་སྐད་ཆར་བརྟེན་ཏེ་མཚོན་འདུག
རི་ཁུག་གི་གྲོང་ཚོ་ཆུང་ཆུང་དེ་ཀློག་པ་པོའི་ཡིད་ཀྱི་དཔྱོད་ཡུལ་དུ་ཕུན་
སུམ་ཚོགས་པའི་འཚོ་བའི་སྣང་བརྙན་གསོན་པོ་ཞིག་ཏུ་མངོན་གྱི་འདུག་པ་མ་
ཟད། སྒྲུང་གཏམ་འདི་ཉིད་རྩོམ་རྩལ་ཐད་ཅུང་གསར་གཏོད་ཀྱི་ངེས་པ་ལྡན་
དོན་གྱི་གནས་ལུགས་དང་མཐུན་པ། བོད་ཀྱི་བརྡ་སྤྲོད་རིག་པའི་
མཚན་ཉིད་དང་མཐུན་པ་བཅས་ཀྱི་ཁྱད་ཆོས་ལྡན་པ་ལགས་སོ། །
པ།
609



S
ಜಯ ಭಾರತ



གཉའ་གོང་ལྷ་བྷེ།
གཉའ་གོང་ལྷ་བྷེ།
ངོ་སྤྲོད་མདོར་བསྡུས།
གཉའ་གོང་ལྷ་བྷེ་ལགས་ནི། 1973ལོའི་ཧོར་ཟླ10བའི་ཚེས10ཉིན་
ཀན་ལྷོ་བསང་ཆུ་རྫོང་རྒན་གྱ་ཡུལ་ཚོར་སྐྱེས་ཤིང༌། ནུབ་བྱང་མི་རིགས་སློབ་
གླིང་བོད་ཀྱི་སྐད་ཡིག་སྡེ་ཁག་ནས་སློབ་མཐར་ཕྱིན། ད་ལྟ་ཀླུ་ཆུ་རྫོང་ཁོངས་
སུ་དགེ་རྒན་གྱི་ལས་ཀ་སྒྲུབ་ཀྱིན་ཡོད། 《གངས་རྒྱན་མེ་ཏོག》དང《མཚོ་སྔོན་
བོད་ ཡིག་གསར་འགྱུར》《 མཚོ་སྔོན་ཁྲིམས་ལུགས་ཚགས་པར》《 ལྷོ་ཁའི་རྩོམ་
རིག་སྒྱུ་རྩལ》《 བོད་ཀྱི་རྩོམ་རིག་སྒྱུ་རྩལ 》《 ཀན་ལྷོའི་གསར་འགྱུར》བཅས་སུ་
སྙན་ངག་གི་བརྩམས་ཆོས་སྐོར་ཞིག་སྤེལ་མྱོང་།
611



ནགས་ཀློང་ཁུ་བྱུག་འདུ་གནས།
ངས་རང་ཉིད་འབུད་དཀྲོལ་བྱེད་འདོད།
གཉའ་གོང་ལྷ་བྷེ།
ངས་རང་ཉིད་འབུད་དཀྲོལ་བྱེད་དོན་ནི་ཁེ་གྲགས་གཉེར་འདོད་དང༌།
རང་ཉིད་འབུད་དཀྲོལ་བྱ་རྒྱུ་དེ་ལས་སླ་བོ་ཞིག་གཏན་ནས་མ་ཡིན་ལ། དེ་
ལས་ལྡོག་སྟེ་མི་ཁ་དང་འཕྱ་དམོད། དཀར་ཡོལ་ཁར་འབུ་ནག་འཚང་བ་ལྟ་
བུའི་མི་ཚོགས་དེའི་གྲས་སུ་མི་ཚུད་པར་ནམ་ཡང་ཁེར་རྐྱང་གི་གདུང་བ་འཁུར་
དགོས། རྩོམ་པ་པོ་དང་སྙན་ངག་པ་ངོ་མ་ཞིག་ལ་མཚོན་ན་རང་ཉིད་ཀྱི་མནོ་
བསམ་ལ་བརྟེན་ནས་འཇིག་རྟེན་འདིའི་མཛེས་པ་ངོ་མ་དང་འཇིག་རྟེན་འདིའི་
བདེན་པ་ངོ་མ་བརྡར་བཞིན་རང་ཉིད་གླིང་བུ་བཞིན་འབུད་པའམ་རོལ་ཆ་ལྟར་
དཀྲོལ་རྒྱུ་དེ་ཡིན་པར་སེམས། དེ་ལྟར་བྱས་ན་ང་ཚོའི་མིག་སྔར་གྱི་སྤྱི་ཚོགས་
འདི་ལའང་ཕན་པ་ཆེ་བ་མ་ཡིན་ནམ།
སྙན་ངག་སྒོམ་པའམ་རྟོག་འགྱུར་སྣ་ཚོགས་ཀྱི་ས་ཞིང་བསྔོག་ནས་རང་
ཉིད་འབུད་དཀྲོལ་བྱེད་པའི་དུས་ཚོད་ཀྱི་ངོ་གདོང་དག་ལས་ཡིད་ཆད་བློ་ཕམ་རེ་
ཡང་མ་སྐྱེས་པ་མིན་མོད། འོན་ཀྱང་རང་ཉིད་དོན་དངོས་ཉི་ཚེ་བ་དག་གིས་
ཉིན་ལྟར་དམ་ལ་འདོགས་བཞིན་པ་ཤེས་དུས་མི་ཞེས་པ་འདི་དང་མི་ཚེ་འདི་
ཞེས་པ་འདི། རང་ཉིད་དེ་གཡར་བའི་རྣམ་ཤེས་ཤིག་དང་གཡར་བའི་ལུས་པོ་
འདིར
ར་ཡང་མནོ་བ
བསམ་ རེ་ གཏོང་དགོས་བྱུང་ལ། ད་དུང་རང་ཉིད་དང་
འབྲེལ་བའི་སྤྱི་ཚོགས་འདི་དང་ས་སྒང་ཧྲིལ་བོ་འདིར་དཔུང་འཇུག་རེ་མི་བྱེད་
612



གཉའ་གོང་ལྷ་བྷེ།
ཐབས་མེད་རེད། དེ་ནི་རང་ཉིད་འབུད་དཀྲོལ་བྱེད་རྒྱུའི་ཐོག་མའི་སྟ་གོན་
ནམ་འབྱུང་འགྱུར་གྱི་འཆར་གཞི་ཡིན།
མིག་དང་སེམས་པ་ཟུང་སྒྱུ་འཕྲུལ་གྱི་གྲོང་ཁྱེར་ཆེན་པོ་འདིར་བཙུགས་ཚེ་
དེའི་ནང་སྙིང་ན་ནོར་འཁྲུལ་ལམ་ནག་ཉེས་ཤིག་གིས་འཇབ་རྒོལ་བྱས་ཟིན་པ་
འདྲ། དེའི་དབང་གིས་ལེགས་ལམ་ཞེས་པ་དེའང་གང་ཟག་སུ་ཞིག་ཡིན་རུང་
རང་ཉིད་མི་ཞིག་ཡིན་པའི་ངེས་ཤེས་ཡོད་མཁན་ཞིག་གིས་རང་བཞིན་གྱིས་མི་
འཚོལ་ཀ་མེད་རེད། འཚོལ་སྙེག་གི་ལམ་བུ་འདི་བརྒྱུད་པར་གནས་སྐབས་ཀྱི་
བདེ་བ་འདོད་མཁན་ཚོས་ཉམས་སུ་མྱོང་མི་འདོད་པའི་ཕམ་ཁ་དང་ཉེན་ཁ་སྣ་
ཚོགས་ཀྱིས་གྲ་སྒྲིག་གང་ལེགས་བྱས་ནས་སྒུག་ཡོད། ཏག་ཏག་སྐབས་འདི་ལྟ་
བུ་ཞིག་ཏུའང་ངས་རང་ཉིད་ཀྱི་ཨུ་ཚུགས་འདིའི་རྒྱུན་བསྲིངས་ཐུབ་པ་ནི་དུས་ལ་
ངེས་པ་མེད་པར་རང་སེམས་ནས་འདོར་མ་མྱོང་བའི་སྙན་ངག་གི་མཛེས་པ་དང་
སྙན་ངག་གི་བདེན་པ་འདི་ལ་ཕྱོགས་པར་རག་ལས་འདུག ངས་ར
རང་ཉིད་
འབུད་དཀྲོལ་བྱེད་རྒྱུར་མོས་པའང་དེར་རག་ལས་འདུག གཞུང་ལུགས་་་་
མཁན་པོ་དང་མཐའ་དཔྱོད་མཁས་པ་ཚོས་སྙན་ངག་ལ་ལྟ་བ་དང་ལྟ་ཚུལ་སྣ་
ཚོགས་ཤིག་བཏོན་ཡོད་ནའང་། ངས་རང་ཉིད་འབུད་དཀྲོལ་བྱེད་དོན་ནི་རྨི་
ལམ་ལྟ་བུའི་རང་གི་མི་ཚེ་ཐུང་ཐུང་འདི་རྫུན་དང་ཕྲ་མ། གཡོ་ཟོལ་དང་ཚུལ་
འཆོས་སོགས་ཀྱི་བྲན་ལ་འཁོལ་དུ་འཇུག་མ་འདོད་པའི་རྐྱེན་གྱིས་ཡིན། ད་ལྟ་
ཉིན་རེ་ལས་ཉིན་རེར་དེ་དག་གིས་མི་རྣམས་དབང་སྒྱུར་བྱེད་བཞིན་པའི་སྐབས་
ལ་ང་རང་ཁོར་ཡུག་འདི་རུ་ཁེར་རྐྱང་ནས་ལྷག་པར་དུ་ཁེར་རྐྱང་དུ་འགྱུར་་
བཞིན་ཡོད་ནའང་། ངས་ད་དུང་སྙན་ངག་རེ་འབྲི་ཐུབ་པའི་རྐྱེན་གྱིས་ཁེར་
རྐྱང་གི་སྣང་བས་ནམ་ཡང་འཆི་མི་སྲིད་ཨང་། སྐབས་འདིར་ང་རང་ཕྱུག་པོ་
འབྱོར་ལྡན་ཞིག་བྱེད་འདོད། ཡིན་ནའང་ངས་བརྗོད་ཀྱིན་པའི་ཕྱུག་པོ་
འབྱོར་ལྡན་ཞེས་པ་དེ་མི་མང་པོའི་སེམས་ཀྱི་ཤོག་དངུལ་དང་གསེར་དངུལ་དང་
613



མ
ནགས་ཀློང་ཁུ་བྱུག་འདུ་གནས།
གཡུ་བྱུར་མོད་པ་དེར་ཟེར་བ་མིན།
ཤོག་དངུལ– ངོ་བོ་ཤོག་བུ་ཡིན་པ་དེས་
ད་གཟོད་མི་རྣམས་ཤོག་སྟོང་ཞིག་ལ་བསྒྱུར་ཟིན། ཤོག་དངུལ– བྱེད་ལས་
ནུས་ལྡན་ཞིག་ཡིན་པ་དེས་ད་གཟོད་མི་རྣམས་མི་མིན་པ་ཞིག་ཏུ་བཏང་སོང་།
ཡིན་ནའང་ཤོག་དངུལ་ནི་རྒྱུ་མ་རེད། ཤོག་དངུལ་ནི་རྐྱེན་རེད། རྒྱུ་ནི་མི་རེ་
རེ་ལ་ཐུན་མོང་དུ་ཡོད་པའི་དབང་བོ་སྣ་ལྔ་རེད། ང་ཚོས་མནོ་བསམ་གཏོང་
དགོས་པ་ནི་རྒྱུ་ཡིན་མོད། རྐྱེན་མ་བྱུང་བར་མི་རྣམས་ཀྱིས་རྒྱུ་ཡང་རྙེད་ས་མི་
འདུག འགྲོ་བ་མིའི་རང་རང་གི་རང་གཤིས་ལྟར་སྙེག་གིན་པ་ན་དབང་བོ་སྣ་
ལྔའི་གནས་སྐབས་ཀྱི་བདེ་བ་དེ་རེད། དེའི་དབང་གིས་ང་རང་ཉིད་འབུད་
དཀྲོལ་བྱེད་རྒྱུར་མོས། ཆོས་ལུགས་དང་སྲོལ་རྒྱུན་དང་ཁོར་ཡུག་སོགས་ཀྱི་
བཀག་རྒྱ་དག་སྣང་མེད་དུ་བཞག་ནས་ངས་རང་གི་དབང་བོ་སྣ་ལྔ་ལ་སྦྱོང་།
བརྡར་གསར་བ་ཞིག་བྱེད་དུ་འཇུག་འདོད་ཆེ། འདི་ནི་སྟོང་བསམ་དང་
འཕྲུལ་སྣང་ཞིག་ཡིན་ཡང་སྲིད་མོད། བར་སྣང་ཞིག་གི་རུམ་ཁ་རུ་རླུང་རྟ་
བཞིན་སྤུར་སོང་བས་བར་སྣང་འདིའི་ཆེ་ཆུང་དང་ཟབ་ཡངས་ང་རང་གིས་བཟོ་
དགོས་པ་མ་ཡིན་ནམ།
ཨོ། ཕྱིར་འཁོར་ནས་བལྟས་ཚེ། ངའི་མིང་སྲིང་ཚོས་འདོར་དགོས་
དག་སྤྱི་གཙུག་ཏུ་བླངས་ཤིང་ལེན་དགོས་པ་རྣམས་རྐང་ཞབས་ལ་མནན་འདུག
སྙན་ངག་པ་ཚོ། ཁྱེད་ཚོས་རང་ཉིད་གླིང་བུ་བཞིན་འབུད་པའམ་རོལ་ཆ་ལྟར་
ཁྲོལ་བར་གྱིས། འདིའི་ཕྱོགས་ནས་འཛེམ་དོགས་བྱ་དོན་ཅི་ཡོད།
རང་ཉིད་འབུད་དཀྲོལ་བྱེད་རྒྱུ་དེ་གཙོ་བོ་རང་ཉིད་བཙོ་སྦྱངས་བྱེད་རྒྱུ་དེ་
རེད།
རེ་
614



གཉའ་གོང་ལྷ་བྷེ།
འགྲོ་ཞོར་དུ་ཁོ་རང་མགྱོགས་པོར་གླེང་བ།
རི་སྔོན་བླ་མ་ཐར།
ཡིན་
ཞི
1. བདག་གི་གྲོགས་པོ་ལྷ་བྷེ་སློབ་གྲྭའི་ཕྱི་རོལ་དུ་བུད་དེ་ཟླ་ཁ་ཤས་འདས་
རྗེས་ང་རང་ཁོ་ལ་བལྟ་རུ་སོང་། ཁོ་རང་ནུབ་བྱང་མི་རིགས་སློབ་གླིང་ནས་
སློབ་མཐར་ཕྱིན་རྗེས་ཤང་སྲིད་གཞུང་ཞིག་ལ་ལས་བགོ་བྱས་ཤིང༌། ཁོའི་བྱ་བ་
གཙོ་བོ་ནི་མང་ཚོགས་ཀྱི་ཁྲོད་དུ་ཕྱིན་ཏེ་མར་དྲིལ་སྒྲོག་དང་ཡར་སྙན་ཞུ་བྱ་རྒྱུ་དེ་
ཞིང་
ཞོར་དུ་སྙན་ངག་ཀྱང་མང་པོ་བྲིས་འདུག ང་རང་ཁོའི་ཁྱིམ་དུ་
བསླེབས་དུས་ཕལ་ཆེར་ཕྱི་དྲོའི་ཆུ་ཚོད་བདུན་ཡས་མས་ཡིན་ལ། ངེད་གཉིས་
ཀྱིས་ནམ་རྒྱུན་ལྟར་རྩོམ་རིག་དང་སྙན་ངག་གླེང་འགོ་བརྩམས་ཤིང་། ཕན་
ཚུན་ལ་སེམས་གཏམ་ལྷུག་ལྷུག་བརྗོད་ཀྱིན་བརྗོད་ཀྱིན་ང་རང་ཁོའི་ཡིད་སེམས་
ཀྱི་སྲུབས་ཀ་ཞིག་ལ་འཛུལ། སྐབས་དེར་སའང་རུབ་ཟིན། ཁོར་ཡུག་ཡོད་
ཚད་ཀྱང་འཇམ་ཐིང་ཐིང......
2. སྔོན་ཆད་ཡིན་ན་བྱ་བཏང་གི་རྣལ་འབྱོར་པ་ཚོ་ཡིད་དུ་འོང་བའི་ཐག་
རིང་གི་དབེན་གནས་སམ་ལྷིང་འཇགས་ཀྱི་བྲག་ཕུག་ན་ཡོད། ཁ་སང་དེ་རིང་
གྲོང་ཁྱེར་དང་གྲོང་བརྡལ་གྱི་ཁང་མིག་གང་རུང་ན་གཡོ་སྒྱུ་དང་གདོང་ལྤགས་
རྫུན་མའི་འཇིག་རྟེན་གྱི་ཡོད་ཚད་བློས་བཏང་བའི་ཁེར་རྐྱང་བ་ཁ་ཤས་ཤིག་འདི་
ལྟར་སྐྱོ་སྣང་གིས་གནས། ཁོའི་ཁང་མིག་ཏུ་དཔེ་སྒམ་ཞིག་དང་ཉལ་ཁྲི་གཅིག
ཤོག་ལྷེ་འགའ། ཉེ་ལམ་ཁོས་བྲིས་པའི་ཕྱག་སྟོང་སྤྱན་སྟོང་གི་ལྷ་ཐང་ཞིག་དང་
615
——



ནགས་ཀློང་ཁུ་བྱུག་འདུ་གནས།
རི་ མོ་ ཐན་ཐུན་ཞིག་མ་གཏོགས་ཉེར་མཁོའི་ ཅ་ལག་གཅིག་ཀྱང་ཁ་ མི་ཚང་།
ཡིན་ནའང་ཁོ་རང་ལ་སྔར་ལས་ལྷག་པའི་སེམས་འདུན་རྒྱ་ཆེ་བ་ཞིག་དང་ཡང་
ན་སྨྲ་མི་ཤེས་པའི་འཕྲུལ་སྣང་གི་ཚོར་ཤེས་གཞན་ཞིག་གིས་བདག་ཏུ་བཟུང་ཡོད་
པ་འདྲ།
ཁོ་རང་ཆེས་དགའ་བ་ནི་རྩོམ་རིག་དང་རི་མོ་རེད། ཁོས་རྩོམ་རིག་པ་ནི་
མི་ཡུལ་གྱི་ཆེས་དྭངས་གཙང་བསྣམས་མཁན་དང་དྲང་བདེན་སྐྱོང་མཁན་ཡིན་
ལ་རྩོམ་རིག་པ་ཞིག་ལ་མཚོན་ན་འཇིག་རྟེན་བསྐྱར་དུ་འཛུགས་པའི་འདུན་པ་
དང་བསམ་པའི་སྔོན་འགྲོ་ཡོད་དགོས་ཟེར། ད་དུང་ཁོའི་བློ་ཡིད་ཀྱི་རྩོམ་རིག་
པ་ ནི་ རླབས་ ཆེན་ གྱི་ སྐྱོ་ གདུང་ དང༌ མནར་ གཅོད་ འཁུར་ མཁན་ ཡིན་ ལ།
འཇིག་རྟེན་འདིའམ་དེང་སང་གི་སྤྱི་ཚོགས་ཧྲིལ་བོའི་ནོར་འཁྲུལ་ལ་དགག་པ་
འདེབས་མཁན་དང་དེའི་ཁ་གཏད་དུ་ལ་རྒྱ་དང་སྤོབས་པས་གཟུགས་ཀྱིས་
འགྲེང་ཕོད་པའི་པིར་ཐོགས་པ་ཡིན་དགོས་ཟེར། ལོས་ཡིན་ཏེ། རྩོམ་པ་
པོའི་དཔུང་ཁག་ཅིག་གིས་ངོ་གདོང་འཛུམ་གྱིས་ཁེངས་ཤིང་དོན་ལྔ་སྣོད་དྲུག་
གཡོ་སྒྱུས་གཏམས་པའི་མི་ཚོགས་སྟུག་པོའི་འདུ་འཛི་གཤགས་ཏེ་འདི་དང་དེ་ཡི་
ཕ་མཐར་བརྒལ་རྒྱུ་ནི་ཁྱོད་དང་ང་ཡི་ཕྲག་ཏུ་བབས་པའི་འོས་འགན་ཞིག་ལགས།
ང་ཚོ་ཅིས་ཀྱང་ཆག་སྒོ་དང་འགལ་རྐྱེན་མཐའ་དག་ལས་ཐར་དགོས་ལ་རང་རང་
གི་མཐའ་ཡས་པའི་རྒྱང་རིང་གི་དམིགས་སར་ཡང་ཐོན་དགོས།
3. ཕྱི་ཉིན། ཁོས་རྩོམ་སྒྲིག་ཁང་ཞིག་ལ་བསྐུར་གྲབས་བྱེད་བཞིན་པའི་
སྙན་ ངག《ཉིན་ ཞག་ གི་ ཕྲེང་ བའི་ བར་ ནས》ཞེས་ པར་ ཐེངས་ ཤིག་ བལྟས།
སྙན་རྩོམ་དེ་ནི་ཁ་གསལ་ཞིང་གོ་བདེ་ལ། བརྗོད་དོན་ཟབ་ཅིང་རྗོད་བྱེད་ཚིག་
ལ་སྙན་ཆ་ལྡན། དེ་ལས་ཁོ་རང་སྤྱི་ཚོགས་སུ་ཞུགས་པའི་མྱོང་སྣང་དང་སེམས་
འགྱུ། དམིགས་བསལ་གྱི་བསམ་བློ་ཞིག་དང་འཚོ་བའི་ཁ་ཕྱོགས་རེ་མཐོང་
ཐུབ། ཁོ་རང་སློབ་མཐར་ཕྱིན་རྗེས་ཅི་ལྟ་བུའི་ཡིད་ཆེས་ཤིག་གིས་ཕ་ཡུལ་གྱི་
616



གཉའ་གོང་ལྷ་བྷེ།
ཕྱོགས་སུ་ཡོང་བ་ནི་སློབ་གྲྭ་བ་རྣམས་དང་གཅིག་མཚུངས་ཡིན་ལ། སྤྱི་ཚོགས་
ཀྱིས་ཕམ་ཁ་རབ་དང་རིམ་པ་སྤྲད་པ པ་ཡང་གཅིག་མཚུངས་རེད། ཡིན་ནའང་
མི་མཚུངས་ས་ནི་སྔ་མོ་ནས་རྒྱང་རིང་ལ་བཙུགས་པའི་ཕུགས་བསམ་གྱི་སྒྲོན་མེ་
དེ་མུ་མཐུད་དུ་འཚོ་ཐུབ་མིན་དང༌། ཡང་
ཡང་དང་བསྐྱར་དུ་རང་གི་ཞེན་ཕྱོགས་
སུ་ཆས་པའི་འགྲོ་འདུག་སྤྱོད་གསུམ་དང་གཞན་དང་མི་མཐུན་པའི་མ་བཅོས་
པའི་རང་བྱུང་གི་གཤིས་ཀ་མཚར་བོ་དེ་རེད། ཁོ་རང་སྔར་བཞིན་ཁ་རོག་གེར་
གཞི་རིམ་ན་ལུས་ཤིང་གཞི་རིམ་ན་ཅི་ཞིག་ལ་བསམ་བློ་གཏོང་བཞིན་མཆིས།
ཁོའི་འབྱུང་འགྱུར་ཡང་བརྗོད་དཀའ་མོད། སྙན་རྩོམ་དེ་ལས་མཐོང་ཐུབ་པ་
ནི་སྤྱི་ཚོགས་སྟེང་གི་རྔམ་ཟ་རྔམ་འཐུང་ལ་ཞེན་པ་ལོག་ཅིང་། འགྲོ་སྟངས་
གཞན་ཞིག་གི་མི་ཁག་ཅིག་ལ་བྲང་ཁོང་ནས་འགོག་ཏུ་མེད་པའི་སྨོན་པ་ཤོར་
མྱོང་ནའང་། ཁོ་རང་གཏན་དུ་ལས་གནས་དེར་འདོགས་ཐག་ཅིག་གིས་་
བཏགས་ཡོད་པས་ན་ཡིད་སེམས་རྣག་གིས་ཟོས་པའི་ཟུག་གཟེར་གྱིས་བསམ་བློ་
གཙང་མ་ཞིག་གི་ལྷ་རྗེར་ཞུ་བ་དང་གསོལ་འདེབས་ཀྱིས་གོམ་གང་མདུན་སྤོས་
སྒོས་མུན་ནག་གི་རི་བོའི་ཚོགས་དང་ཁ་གྱེས་ཏེ་ཁེར་རྐྱང་ལ་ངང་གིས་བུད་པའི་
སྣང་ཚུལ་འགའ་ཞིག་བདག་གི་ཡིད་ངོར་སྦྱར་བྱུང་ལ། ད་དུང་གཞན་མང་པོ་
མང་པོ་ཞིག་ཀྱང….....
4. ང་རང་ཕྱིར་འགྲོ་ཁར། ཁོའི་ཉམ་ཆུང་གི་སྐྱེལ་མའི་ངང་ཚུལ་ཇི་
འདྲའི་སྙིང་རྗེ་ཨང་།
617



ཨ་བུ།
ཨ་བུ།
ངོ་སྤྲོད་མདོར་བསྡུས།
ཨ་བུ་ལགས་ནི། 1977ལོར་མཚོ་སྔོན་རྡོ་སྦིས་སུ་སྐྱེས། ་ 2002ལོར་
ཀྲུང་དབྱང་མི་རིགས་སློབ་ཆེན་བོད་རིག་པའི་སྡེ་ཚན་གྱི་ལོ་རྒྱུས་ཞིབ་འཇུག་གསོ་
སྦྱོང་འཛིན་གྲྭ་ནས་མཐར་ཕྱིན། ད་ལྟ《 སྦྲང་ཆར》དུ་བྱ་བ་སྒྲུབ་ཀྱིན་ཡོད།
2006ལོར《 རང་གྲོལ་ཞིབ་འཇུག》ཅེས་པའི་ཆེད་དེབ་པར་སྐྲུན་འགྲེམ་སྤེལ་
བྱས།
619



ནགས་ཀློང་ཁུ་བྱུག་འདུ་གནས།
དྲན་པ་ཐར་ཐོར།
རྡོ་སྦིས་ཆོས་སྐྱོང་།
གཅིག
བཤད་འདོད་པའི་སྐད་ཆ་གང་མང་ངག་ནས་མ་འཁྲོལ་པའམ་ཡང་ན་
རྐྱེན་གང་རུང་ཞིག་གིས་ཕྱིར་འཐེན་སྒམ་དུ་བསྡུས་ཤིང་། བག་འཁུམས་ཀྱི་
འདུ་ཤེས་ཚ་བོ་དེ་ལ་རང་གིས་ཀྱང་གུ་ཡངས་གཏོང་ཐབས་བྲལ། རང་གི་
འདོད་བློ་དང་མི་མཐུན་པའི་དགོས་མེད་དོན་གཞན་གྱི་གཏམ་སྐོར་ཞིག་གནའ་
མཁར་ཟི་ལིང་གི་ཇ་ཁ་ཆང་ཁ་གང་མང་ནས་དེ་ལྟར་ངོ་ཚ་དང་འཛེམ་དོགས་
མེད་པར་རླུང་རྟ་བཞིན་སྤུར་མྱོང་། དེ་དུས། ང་རང་ཉིད་ཀྱི་གཞུང་རྒྱུད་
འདི་ལ་ཐེ་ཚོམ་སྐྱེས་ཤིང་། སྨྱུག་ཐོགས་པ་ཞིག་གི་འདུན་མ་ཅི་ཡིན་ཐད་ལ་
ཁོག་འདང་ཡང་ཡང་བརྒྱབ། གཞན་ཡང་བརྗོད་མི་བཏུབ་པའི་གནས་
་གནས་ལུགས་
དག་ནི་སྒྲུང་གཏམ་དང་ལྷུག་རྩོམ་རེ་གཉིས་སུ་སྦས་ཏེ་སྒམ་ཚུགས་བཟུང་ལ་མི་
ཤེས་ཤེས་མདོག་གིས་རྩོམ་དཔྱད་རེ་གཉིས་བྲིས་ཏེ་གཞན་ཚོར་ཕོག་ཐུག་བཏང་
བའི་ཚེ་ན། ཕུགས་ཀྱི་དོན་ལ་མི་རྟོག་པར་ཐོག་མའི་ཀུན་སློང་རྣམ་དག་ཡིན་
མིན་གྱི་གཏམ་བསྙད་ཚེ་རང་དགར་ཕངས་སེམས་ཤིག་ཀྱང་ཤོར་མྱོང་། ཡིན་
ནའང་འདི་ནི་ཡིད་ཆད་དང་བློ་ཕམ་གང་ཡང་མིན་ཏེ། ལྡོག་སྟེ་རང་གི་སྨྱུག་
ཁ་འདིར་སྔར་བས་གཅེས་སྙིང་འདོད།
གཉིས།
སྐྱེས་ཆེན་ཚོ་སྔར་ནས་གཤེགས་ཟིན་པས། དུས་རབས་འདིར་གཉའ་
620



ཨ་བུ།
སྐྱ་
སྒུར་སྒྱུར་དང་སྐྱིད་པ་ཞུམ་ཞུམ་བྱེད་ཡུལ་གཅིག་ཀྱང་མི་འདུག བསམ་ཤེས་
ན་གནས་ཚུལ་འདི་ཏག་ཏག་ལ“ རྫོགས་ལྡན”གྱི་ཡོ་ལང་རྒྱས་པའི་སྔ་ལྟས་ཤིག་
ཀྱང་ཡིན་ཚོད་འདུག
དེ་བས། ཁོ་བོ“ སྔངས་སྐྲག”ཅི་རིགས་ལས་ཕྱིར་བུད་དེ་རང་ཉིད་ཁོ་
ནར་དབང་བའི་སྨྱུ་གུ་འདི་ཐོགས་པ་ཡིན། དང་པོར་སྒྲུང་གཏམ་དང་ལྷུག་
རྩོམ་ནས་འགོ་རྩོམ་དུས་ནི་སྤྲོ་བ་ཁོ་ནས་ཁྱེར་བ་མིན་ཏེ། བཙན་ཚུགས་ཀྱིས་
རང་ཉིད་གྲགས་སྐམ་གཉེར་འདོད་མཁན་ཚོའི་དཔུང་གྲལ་དུ་འཚང་འདོད་པ་
དང་། བར་དུ་རྩོམ་དཔྱད་དང་གླེང་བརྗོད་རེ་གཉིས་འབྲི་བ་ཡང་སྤྲོ་བ་ཁོ་
ནས་བརྟས་པ་ག་ལ་ཡིན་ཏེ། བས་མེད་ཀྱི་གནས་སྐབས་དག་ལ་ང་ཚོ་སུ་
ཡང་སྡུག་བསྔལ་ཡོད་ལ་སྡུག་བསྔལ་དེ་བརྗོད་ཀྱང་ཆོག་པའི་གནས་ལུགས་ཀྱིས་
རང་ ཉིད “ བྲན་ གཡོག་ པ” ཞིག་ གི་ ལངས་ ཕྱོགས་ བརྟན་ པོར་ བཟུང་ ཞིང་།
སྒྲུང་གཏམ་པའམ་ལྷུག་རྩོམ་པ། ཡང་ན་མཐའ་དཔྱད་པ་ཞེས“མཁས་པ”
དག་གིས་གཉེར་ཡུལ་ཁོ་ནར་གྱུར་པའི་ཆོ་ལོ་དེ་དག་འཐོབ་འདོད་ཀྱི་བསམ་པ་
རྒྱུང་དུ་བོར་ཏེ། རིག་རིག་ཐུག་ཐུག་དང་ལག་ལ་ཡོང་
་ཚད།
ཤར་ཅི་རིགས་ཤོག་ངོས་སུ་ཕབ་ཁུལ་བགྱི་བཞིན་པ་ན་གཞོན་ཚོས་ཕོ་བློ་མང་
གིས་དོན་མི་འགྲུབ་ཅེས་སྒྲོག་ཅིང་མཆིས།
ད་ལྟའི་དུས་འདིར་ང་ཚོ་ཚང་མ་ཚེར་མས་ཁེངས་པའི་ལམ་ཕྲན་དུ་ཞུགས་
ཤིང་ འགྲོ་ བཞིན་ཡོད་དེ། སྡུན་ན་ སྐྱབས་མེད། གཞུག་ན་ གཉེན་ མེད།
ཡོད་པ་ནི་ཏག་ཏག་ལ་འཁྲིས་ཀྱི་གྲོགས་པོ་བློས་ཐུབ་འདི་དག་རེད།
གསུམ།
ཕོ་བློ་མང་གིས་དོན་མི་འགྲུབ་མ་ཟེར་ཨང་། དེ་ནི་མིའི་སྨྲ་ལྕེ་དང་བློ་སྒོ་
གཅོད་མཁན་གྱི་སྲིད་པ་རྒན་པོ་སུ་ཞིག་གི་གཏམ་རེད།
ཅི་འདོད་ཟེར་དུ་ཆུགས་དང༌། ཅི་འདོད་སྒྲུབ་ཏུ་ཆུགས་དང༌། ང་ཚོ་
སེམས་ལ་གང་
621



=
ནགས་ཀློང་ཁུ་བྱུག་འདུ་གནས།
ནི་བསམ་མེད་ཀྱི་བྱིས་པ་པྲ་ཚག་མིན་པས་ནམ་ཞིག་ལ་བུ་ཁེར་སྐྱེས་ཚོས་རང་ས་
ཟིན་ནའང་ཐང་སྟེ། ང་ཚོས་ནམ་ཡང་མིའི་ནུས་པ་ལ་བརྩི་མཐོང་གཞན་ལས་
ཆེན་པོ་བྱེད་བཞིན་ཡོད། ཇི་སྐད་དུ། སྡུན་ལ་ཧཱ་བིར(Aarvard) དང་
གཞུག་ནས་ཨ་རི་བྱུང་ཟེར། ཧཱ་བིར་སློབ་ཆེན་ནི། ཁོ་བོས་ཐོས་ཚོད་དུ་བློ་
མང་ཅན་གྱི་ཚོགས་ཞིང་ཞིག་སྟེ། བློ་སྣ་ཅི་རིགས་སྡུད་པར་སྤྲོ་ཕྱིར་ད་ལྟའི་
དཔལ་ཡོན་གྱི་ཕོ་བྲང་ཉི་ཤར་འདྲ་བོ་དེ་འཛམ་གླིང་འཛིན་མའི་ཏོག་ཏུ་བཞེངས་
པ་མ་ཡིན་ནམ།
ཡིན་ནའང་། འུ་ཅག་བོད་སྐད་སྨྲ་བ་རྣམས་ནི་ཁ་ཁ་སྟེ། ཚང་མ་གྱང་
གཞོང་གཅིག་ལས་བྱུང་བའི་སོ་ཕག་དང་གཉིས་སུ་མ་མཆིས།
མེད་པ་དང་ཆེ་ཆུང་མེད་པ། འབའ་འབུར་སྒང་གཤོང་ཐམས་ཅད་དཀྱུས་
གཅིག་ཏུ་སྙོམས་པོར་ཆགས་པ་ཞིག་རེད།
མཐོ་དམའ་
བཞི།
ང་ཚོ་སྔར་ནས་བསླབ་བྱ་ལེགས་བཤད་བམ་པོར་ལོངས་པ་དག་གིས་སྒྲོག་
ཏུ་བཅིངས་ཏེ་རང་ཉིད་ཀྱི་འགྲོ་འདུག་སྤྱོད་གསུམ་གང་ཡང་དེའི་ཚད་གཞི་དང་
མཐུན་མིན་གྱི་དོགས་པས་ཁེངས། ཉི་མ་འཁྱོལ་ཐབས་སུ་གེ་སར་སྒྲུང་གླུར་
ཉོན་ཟེར་མཁན་ཕལ་མོ་ཆེ་ལྟོ་ རྒྱབ་ལ་སེམས་ཚེགས་མེད་པ་འབའ་ཞིག་རེད།
ད་ལྟའི་དུས་འདིར་གེ་སར་སྒྲུང་འདི་འཆད་ཉན་པ་དང་དེའི་ལས་ཀ་པ་ཚོས་
རང་ཉིད་ཀྱི “ཕོར་བ”སྐྱོང་ཐབས་སུ་གེ་སར་སྒྲུང་ལ་ཤི་འཐམ་རོ་འཐམ་གྱིས་མི་
ཚེ་གང་པོ་དེར་བསྟིམ་བཞིན་པ་སྟེ། དོན་ངོ་མ་ཡང་དེ་འདྲ་རང་ཡིན་དགོས་
འདུག
ང་ཚོར་རེ་བ་ཆེན་པོ་གསེར་གྱི་ཤིང་རྟས་མི་ཐེག་པ་མེད་ལ་ང་ཚོར་གནས་
ལུགས་ཟབ་མོ་ཞི་བདེ་རྒྱ་མཚོ་དང་འདྲ་བའང་ལྷག་ཏུ་བརྗོད་རྒྱུ་མེད། ཡིན་
ནའང་དེ་རིང་གི“ལྕགས་ཀྱི་ཕོར་བའི”དོན་དུ་ཟས་བརྗེད་གཉིད་བཅག་གིས་
622



ཨ་བུ།
སྲི
བསམ་བློ་གང་མང་འཁོར་གྱིན་ཡོད་དེ། སྟག་འདྲ་གཟིག་འདྲའི་སློབ་ཆེན་པ་
ཚོས་ལས་གནས་མ་རེག་པར་དོན་མེད་དུ་སྤྱི་ཚོགས་སྟེང་འཚང་ཁ་རྒྱག་པའི་ངང་
ཚུལ་དེ་མཐོང་ཚེ་སྐྱོ་བའི་མཆི་མ་མིག་ཀོང་དུ་འཁྱིལ་བ་ཙམ་གྱིས་སླར་ཡང་ཁོག་
ཐུར་དུ་མིད་དགོས་བྱུང༌།
དེ་ནི་སྡུག་བསྔལ “མཐར་ཐུག་པ” ཞིག་ཀྱང་སྟེ། སྐབས་འདིར་ངེས་
འབྱུང་ལས་ཀྱང་ཞེད་སྣང་ཚད་མེད་སྐྱེས་འོངས། འོན་ཀྱང་ང་ཚོས་ངན་ཁག་
གཞན་ལ་དཀྲི་མི་སྲིད་དེ། ངས་བརྗོད་པ་བཞིན་ཐོག་མར་རང་ཉིད་ནས་་
བརྩམས་ཏེ་མེ་ལོང་ལ་གཟུགས་ནང་བཞིན་མགོ་མཇུག་བར་གསུམ་དུ་ཕྱིར་ལྟ་
ནན་མོ་བྱེད་དགོས་བྱུང་བ་ལ་ཨང་།
ཁོམ་ལོང་རེ་ཡོད་ཚེ། ཁྱོད་ཀྱི་མ་འོངས“མཁས་པ”སྐྱེད་བསྲིང་བྱེད་
སའི་སློབ་ཆེན་སོ་སོར་ལྟོས་དང་། དེ་ལས་ཀྱང་ང་ཚོའི་ཉལ་ཁང་གི“ ཤིང་གི་
དཔེ་སྟེགས”དག་ལ་ཐེངས་གཅིག་གཟིགས་རོགས་གནང་། བློ་ལྡན་པ་ཞིག་ལ་
དྲན་འཆར་འདི་འདྲ་ཡོད་ཀྱང་སྲིད་དེ། མཚོ་སྔོན་མི་རིགས་སློབ་གླིང་ནས་
ཀྲུང་དབྱང་མི་རིགས་སློབ་ཆེན་གྱི་བར་དུ། ཐོན་མིའི་ཞལ་ལུང་ནས་ཚིག་རྒྱན་
རིག་པའི་སྒོ་འབྱེད་བར་དུ། ཨ་རིའི་ཧྥུའུ་ཐི་རླངས་འཁོར་བཟོ་གྲྭའི་མུ་འབྲེལ་
ཐོན་སྐྱེད་ལས་རིམ་བཞིན་ཐོན་རྫས་གཅིག་འདྲ་གཅིག་རྐྱང་བཟོ་སྐྲུན་ཁོ་ན་བྱས་
ཏེ། “ བཟོ་ གྲྭ” ནས་ ཐོན་ ཅིང་ གྲལ་ གཅིག་ ཏུ་ ཕྱིའི་ ཚོང་ རར་ བཤམས་ཚེ།
ཀུན་ཀྱང“ཕ་མ་གཅིག་གི་བུ་ཕྲུག” དང་གཉིས་སུ་མེད་ལ་ཡིད་སྐྱོ་བ་ཞིག་ནི་
འགྲོས་གཅིག་པའི་རྡོག་སྒྲ་ཡ་ང་བ་དེའོ།
ལྔ།
ཁོ་བོས་སྒྲུང་གཏམ་ཡ་མ་བརླ་ཁ་ཤས་བྲིས་མྱོང་། དེའི་སྟབས་ཀྱི་ཁོ་བོས་
སྒྲུང་གཏམ་བྲིས་མྱོང་ཟེར་ན་རྣར་འགྲོ་མཁན་མི་འདུག་སྟེ། ཁོ་ཚོའི་བློ་ངོར་
ཤོང་བའི་སྒྲུང་གཏམ་ནི་གཏམ་རྒྱུད་ཨ་མཚར་ཅན་ལས་མ་འགོངས། བཤད་
623



ནགས་ཀློང་ཁུ་བྱུག་འདུ་གནས།
པར་མེད་ལ།
འོས་ན་ཁོ་བོས་དེ་ལྟར“བསམ་གཟས”ནས་བྲིས་པའང་ཡིན་ཏེ། ང་ནི་ནམ་
ཡང་ཐུན་མོང་ནས་ཐག་བཅད་ཟིན་གྱི“སྒྲིག་ལམ”དེ་དག་ལ་དགའ་བོ་ཞེ་དྲག་
མེད། “སྒྲིག་ལམ” དེའི་ཤུགས་ན་དབང་ཤེད་དང་ རང་རློམ་ཡོད་ལ་དེའི་་
ཤུགས་ན་བླུན་པོ་ནོར་རྐྱལ་ཁུར་བའི་གྲིབ་གཟུགས་ཡ་ཡོ་ཡང་མཆིས།
ང་ཚོའི་དུས་རབས་འདི་ནི “མཁས་པའི”དུས་རབས་ཤིག་མིན་ལ་བླུན་
པོའི་དུས་རབས་ཤིག་ཀྱང་མིན་ཏེ། དེ་དང་དེ་འདྲའི་ཕོ་བློ་མང་ཅན་གྱི་གཡུལ་
ས་ལྟ་བུ་ཞིག་རེད་འདུག
གཡུལ་ས་ཞིག་ཡིན་པའི་ཆ་ནས་མ་གཞིར་དཔའ་བོ་དང་སྡེར་མའི་ཁྱད་
གཡུལ་ས་ཞིག་ཡིན་པའི་ཆ་ནས། མ་གཞིར་རྒྱུ་དབང་ཐང་གི་
གོ་འབྱེད་ཀྱང་བྲལ། གཡུལ་ས་ཞིག་ཡིན་པའི་ཆ་ནས་མཐོ་གོ་སའི་དབྱེ་བའང་
དབེན་ཕྱིར། ཀུན་ཀྱང་རང་རང་གི་བློ་རྩལ་དང་སྤོབས་པ་ཞིག་ལ་ཐུག་མོད།
གཡུལ་ས་འདི་ལས་ད་གཟོད་དཔའ་བོ་དང་སྡེར་མའི་ཤན་འབྱེད་ཐུབ་སྟེ། དེ་
ལས་ ཀྱང་ གཙོ་ བ་ ནི་ གཡུལ་ ས་ འདིར་ ཞུགས་ ཐུབ་ མིན་ ལ་ རག་ ལས་ ཤིང༌།
གཡུལ་ས་འདིར་ཞུགས་པའི་ཚེ་ན་དཔའ་བོའི་ཆོ་ལོ་མ་རེག་ཀྱང་ཁྱོད་ཀྱི་གདམ་
གསེས་དེ་ལ་དཔའ་བོ་ཟེར་ཏེ། འདི་ནི་མིའི་ནུས་པ་ལ་བླ་ལྷག་གིས་ བརྩི་
མཐོང་བྱེད་པའི་སྔར་མེད་ཀྱི་གཡུལ་ས་ཞིག་ཀྱང་རེད།
ལོ་ངོ་གང་མང་གི་རིང་ནས་ཁོ་བོས་དེ་ལྟ་བུའི་མཛེས་སྡུག་གི“གཡུལ་ས”
ཞིག་ལ་རེ་སྨོན་འཆང་། རྒྱང་རིང་གི་ཉེ་བར་ལྷགས་པའི “ ཤམ་བྷ་ལ”ནང་
བཞིན….…...
བ
624



ཨ་བུ།
སྙིང་སྟོབས་ཤིག་གིས་སྔོན་འགྲོ་
མེ་ལྕེ།
1. ད་ལྟ་འུ་ཅག་གི་རྩོམ་སྟེགས་སུ་ན་གཞོན་གསར་པའི་དཔུང་སྡེ་ཆུང་
ཆུང་ཞིག་ཆགས་མུས་སུ་ཡོད་པ་ལ། ན་གཞོན་དེ་དག་གི་ལངས་ཕྱོགས་ནི་ཕྱི་
མ་དོན་དུ་གཉེར་བའི་དམ་པ་ལྷ་ཆོས་མི་གཙོ་བར་ཕུན་ཚོགས་འཇིག་རྟེན་འདིའི་
མི་ཆོས་རིག་པ་གཙོ། ན་གཞོན་དེ་དག་གི་ལྟ་ཚུལ་ནི་དཔྱོད་ཤེས་ཀྱིས་ཤེས་
རབ་ཀྱི་འོད་སྣང་སྦྱིན་པ་དང་མུན་འཐོམ་གྱི་དད་པས་ཤེས་རྨོངས་ཀྱི་གཡང་
གཟར་དུ་ཁྲིད་པར་འདོད། ན་གཞོན་དེ་དག་གི་བྱེད་ལས་ནི་དགག་སྒྲུབ་ཀྱི་
ལངས་ཕྱོགས་དང་དོགས་སློང་གི་སྙིང་སྟོབས། བས་མཐའ་པའི་ཚུལ་འཛིན་
པ་བཅས་ཀྱི་ངང་ནས་སྤྱི་ཚོགས་དང་ལོ་རྒྱུས། རིག་གནས་སོགས་ལ་ལྟ་ཞིབ་
དང་བསམ་གཞིགས། འཚོལ་རྟོག་བགྱིས་ཏེ་རང་གི་བསམ་ཚུལ་སོགས་ལྷུག་
པོར་བརྗོད་པ་རེད། ཨ་བུ་ལགས་ནི་ན་གཞོན་དེ་དག་གི་གྲས་ཀྱི་གཅིག་ཡིན།
2. བདག་གིས་བོད་ཀྱི་དུས་རབས་ཉི་ཤུ་བའི་ནང་དུ་བྱོན་པའི་ཤེས་ཡོན་
ཅན་གྱི་སྐོར་ལ་བསམ་གཞིག་བྱེད་སྒང་དུ་ཨ་བུ་ལགས་ཀྱིས་བོད་ཀྱི་རྩོམ་རིག་
གསར་བའི་སྣེ་ཁྲིད་པ་སྐུ་ཞབས་རང་གྲོལ་ལགས་ལ་ཞིབ་འཇུག་བྱས་ཏེ་དེའི་
འབྲས་རྟགས་སུ“ རང་གྲོལ་ཞིབ་འཇུག”སྐོར་གྱི་ཆེད་རྩོམ་མི་ཉུང་བ་བྲིས་པ་
དང་། ལྟ་ཚུལ་གསར་བ་གང་མང་བཏོན་པ་འདི་ནི་དེང་རབས་ཀྱི་ཤེས་ཡོན་
ཅན་ ཞིབ་འཇུག་གི་སྔར་མེད་ཀྱི་འཚོལ་རྟོག་ཅིག་ཏུ་འཁུམས། “རང་གྲོལ་
625



ནགས་ཀློང་ཁུ་བྱུག་འདུ་གནས།
ཞིབ་འཇུག”གི་ཆེད་རྩོམ་དུ་མི་ཚེ་དང་རྣམ་ཐར། རྩོམ་རིག་དང་བསམ་བློ།
གཞུང་ལུགས་དང་ལག་ལེན། དངོས་ཡོད་དང་སྤྱི་ཚོགས་སོགས་སྦྲེལ་ཏེ་ཆ་
ཚང་ཞིག་གོ་རིམ་དང་ལྡན་པའི་ངང་ཞིབ་འཇུག་བྱས་ཡོད་པས་ཁོ་བོ་ལ་མཚོན་
ན་ཡིད་ཆེས་ཤིག་དང་སྙིང་སྟོབས་ཤིག་བར་མེད་དུ་སྦྱིན་འོང་།
སྐུ་ཞབས་རང་གྲོལ་ལགས་བསམ་བློ་པ་ཡིན་མིན་གྱི་ཐད་ལ་ངེད་གཉིས་ཀྱི་
ལྟ་ཚུལ་བསམ་བློ་པ་མིན་པར་གཞི་གཅིག་ཏུ་མཐུན། ཁོང་གིས་ རང་སྲོག་
བཅད་དེ་རང་ལོ་སོ་གཉིས་སྟེང་འཇིག་རྟེན་མི་ཡུལ་དང་ཁ་བྲལ་པ་ནི་ཁོང་གི་
ཕམ་ཁ་ཞིག་རེད་ཅེས་པར་ངའི་ལྟ་ཚུལ་ལ་ཨ་བུ་ལགས་མི་འཐད་མོད། གང་
ལྟར་ཀྱང་རིགས་གཞུང་བགྲོ་གླེང་རང་དབང་ཡིན་པས་སོ་སོར་ རང་ལུགས་་་
འདོན་པའི་དབང་ཆ་ཡོད་པ་ཡིན།
3. འབོལ་རྩོམ་གྱི་སྐོར་ལ《 བསང་ཁྲི་བཤིག་པའི་ཉེན་ཁ》（《མཚོ་སྔོན་བོད་
ཡིག་གསར་འགྱུར》2003ལོའི་ཟླ6པའི་ཚེས20) དང༌། 《 སྒོ་འགྲམ་གྱི་འགྲུལ་པ་
གཏོལ་མེད》（《 སྦྲང་ཆར》2002ལོའི་དེབ་གཉིས་པ)སོགས་སྤེལ་ཏེ“སྐྱོན་འཛུགས་
ལ་དགའ་བའི་ལྕེ་འབར”གྱི་བརྟུལ་ཞུགས་ལྷུར་བླངས་པ་དང་། ཚེར་མས་
ཁེངས་པའི་ལམ་དུ་ཞུགས་པ་དེས་ང་ཚོའི་འདུན་མ་གཅིག་ཏུ་བབས་ཤིང་བགྲོད་
ལམ་གཅིག་ཏུ་ཁེལ་བས། འདི་ལས་ན་གཞོན་གསར་པའི་སྙིང་སྟོབས་ཤིག་
དང་།
ལང་ཚོ་ཞིག་མངོན་
བསམ་བློའི་
ལས་ སམ“ལྟ་ལོག”གི་ལས་འདི་བསྒྲུབ་པར་མི་ཚེ་འདིར་མང་པོ་མང་པོ་ཞིག་
བློས་གཏོང་དགོས་ནའང་ང་ཚོས་སེམས་ཁམས་ཀྱི་གྲ་སྒྲིག་ལེགས་པོ་བྱས་ནས་
ཡོད།
ད་ལྟ་མི་རིགས་ཀྱི་ལ་རྒྱ་བཤད་དེ་ཁུ་ཚུར་བསྒྲེངས་པའི་དུས་ཡོལ་ཟིན་ལ་
སྙན་ངག་རྐྱང་རྐྱང་དང་གཏམ་རྒྱུད་མཚར་པོ་འབྲི་བའི་དུས་ཀྱང་འདས་ཟིན་
ད་ལྟ། འུ་ཅག་གིས་རྐང་བ་གཉིས་དངོས་ཡོད་སྤྱི་ཚོགས་སུ་བརྟན་ཅིང་གཡོ་བ་
ཆོད་
་ སེམས་ཤིག་
མི་ཡོང་ངམ།
626



ཨ་བུ།
མེད་པར་བབས་ཏེ་དཔྱོད་ཤེས་ཀྱིས་བསམ་གཞིགས་གཏོང་བའི་དུས་ལ་ཐོན་
ཡོད་པ་རེད། དེས་ན་ཨ་བུ་ལགས་ཀྱིས་ཀྱང་སླད་མར་དཔྱོད་ཤེས་ལས་་་་་
འཁྲུངས་པའི་བསམ་བློའི་སྐོར་གྱི་འབོལ་རྩོམ་མང་ནས་མང་དུ་འབྲི་དགོས་ལ་
འབྲི་ཐུབ་པར་བདག་ལ་ཡིད་ཆེས་བརྟན་པོ་ཡོད་པ་ཡིན།
627



མཚོ་བུ་དགའ་བདེ།
མཚོ་བུ་དགའ་བདེ།
ངོ་སྤྲོད་མདོར་བསྡུས།
མཚོ་བུ་དགའ་བདེ་ལགས་ནི། 1981ལོར་མཚོ་སྔོན་ཞིང་ཆེན་མཚོ་ལྷོ་
ཁུལ་བྱ་གཞུང་སྤྲེལ་ནག་སྡེ་བར་སྐྱེས་ཤིང༌། སྔ་གཞུག་བྱ་མདོ་དཀྱིལ་སྙིང་སློབ་
གྲྭ་དང་བསང་ཆུ་རྫོང་བོད་རིགས་སློབ་ཆུང་། གཙོས་བོད་རིགས་སློབ་འབྲིང༌།
གཙོས་མི་རིགས་དགེ་འོས་མཐོ་རིམ་ཆེད་སྦྱོང་སློབ་གྲྭ་བཅས་སུ་ཞུགས། ད་ལྟ་
《ཟླ་ཟེར》རྩོམ་སྒྲིག་ཁང་དུ་བྱ་བ་སྒྲུབ་ཀྱིན་ཡོད། ཁོས་རང་ལོ་བཅོ་བརྒྱད་
སྟེང་ནས་བཟུང་རྒྱ་བོད་ཡིག་རིགས་གཉིས་ཀྱི་ལམ་ནས་སྙན་ངག་གཙོས་པའི་
ལྷུག་རྩོམ་དང་སྒྲུང་གཏམ་སོགས་བརྩམས་ཆོས་བརྒྱ་དང་ལྔ་བཅུར་ཉེ་བ་རྒྱལ་
ཡོངས་ཀྱི་དུས་དེབ་དང་ཚགས་པར་སོགས་སུ་སྤེལ་བ་དང་། བརྩམས་ཆོས་ཁ་
ཤས《སློབ་གླིང་སྙན་ངག་པའི་བརྩམས་ཆོས་བདམས་བཀོད》དང《དུས་རབས་
ཀྱི་རླུང 》《 ཀྲུང་གོའི་རྩོམ་པ་པོའི་སྙན་ངག་ཕྱོགས་བསྒྲིགས》《 སློབ་གླིང་སྙན་ངག་
པའི་མིང་མཛོད་ཆེན་མོ 》 《 ཀྲུང་གོའི་ན་གཞོན་སྙན་ངག་པའི་བརྩམས་ཆོས་་
ཕྱོགས་བསྒྲིགས》སོགས་རྩོམ་རིག་དཔེ་དེབ་བཅུ་གསུམ་ནང་དུ་བདམས་མྱོང་ལ།
སྔ་ཕྱིར་རྒྱལ་ཁབ་རིམ་པའི་བྱ་དགའ་ཐེངས་བདུན་ལ་ཐོབ་མྱོང་།
629



ནགས་ཀློང་ཁུ་བྱུག་འདུ་གནས།
འགྲུལ་བཞུད་རིང་མོ་ཞིག་གི་བློས་བསླངས་དང་གཞན་དག
མཚོ་བུ་དགའ་བདེ།
ས
ཕྲན་གྱིས་སྔོན་ཆད་ལྷུག་རྩོམ་ཞིག་ཏུ“སྙན་ངག་པ་ཞིག་ཏུ་འགྱུར་བའི་གོ་
རིམ་ཁྲོད་དུ་ཁྱོད་ཀྱིས་ངེས་པར་དུ་ཐ་སྙད་ཀྱི་གཡང་གཟར་རེ་རེ་ལ་སེམས་ཀྱི་
སྟོབས་ཤུགས་རྫོགས་མཐའ་བྲལ་བ་ཞིག་ངོམ་དགོས་ལ་ཕྱོགས་སུ་ལྷུང་བའི་རང་
གཤིས་ངོ་མ་ཞིག་ཀྱང་སྲུང་དགོས”ཞེས་བརྗོད་མྱོང༌། ཡིན་ནའང་། རང་
སེམས་ལྷོད་ལ་བབས་ནས་འདས་སོང་དང་འབྱུང་འགྱུར་ལ་བསམ་བློ་མང་ཙམ་
གཏོང་དུས། ང་ཚོ་ནི་གང་ལའང་འགྲོ་དགོས་ཚུལ་མི་གསལ་བའི་མགྲོན་པོ་ཁྱུ་
གཅིག་ཡིན་པ་འདྲ་སྟེ། ལྷག་པར་དུ་རང་ཉིད་ནི་གནས་ལུགས་རིགས་གང་
ལའང་མི་གཏོགས་པའི་མི་ཉམ་ཆུང་ཞིག་ཡིན་པའང་ཞར་དུ་རྟོགས་བྱུང་།
ཕྲན་གྱིས་རྒྱུན་དུ་འདོད་དོན་ཡོངས་སུ་སྐོང་བའི་དུས་ཚོད་ཅིག་ལ་རེ་སྒུག་
བྱེད་བཞིན་ཡོད་དེ། སྐབས་དེར། བདག་གི་སེམས་ངོས་སུ་སྙན་ངག་ཅེས་
པའི་ཐ་སྙད་ཅིག་འཁོད་ཡོད་ཚེ། དེ་ནི་སྡུག་བསྔལ་གྱི་དབང་དུ་མཛེས་སྡུག་གི་
ཁ་སྤྲོད་དུ་གནས་ཡོད་ལ། ཞིབ་མོར་བལྟས་ཚེ་དེའི་ནང་དུ་ངའི་རུས་རྐང་དང་
ཁུ་ཁྲག་དང་ད་དུང་ལུས་ཀྱི་བ་སྤུ་རེ་རེའང་མཐོང་ཐུབ་ལ་མཐའ་མར་བཙའ་
ཡིས་ཟིན་འདུག་པའི་འཕྲུལ་སྣང་གི་ཡུལ་ལྗོངས་ཤིག་ཀྱང་ཁྱོད་ལ་སྟེར་ངེས།
དེ་ལ་ཕལ་ཆེར་མི་མང་པོ་ཞིག་གིས་དབང་བསྒྱུར་བྱས་ཚར་ནའང་། ཡིད་ཚིམ་
པའི་འགྲུལ་བཞུད་རིང་མོ་ཞིག་གི་ཆེད་དུ་ཕྲན་གྱིས་སྔར་ནས་ཡུལ་ལྗོངས་དེའི་
རྒྱུན་རིང་བའི་གཙང་ཆུ་དང་སྤང་ཐང་གི་ནོར་ལུག ད་དུང་ཁེར་རྐྱང་ངང་
63O



མཚོ་བུ་དགའ་བདེ།
འཕུར་གྱིན་པའི་རླུང་རྟ་སོགས་ཉམས་སུ་མྱོང་བཞིན་ཡོད།
དྲང་མོར་བཤད་ན། ཕྲན་ནི་རང་གི་སྐྱེས་ཐོབ་ཀྱི་ཤེས་རབ་ལ་བརྟེན་
ནས་སྙན་ངག་འབྲི་མཁན་གྱི་རིགས་སུ་མི་གཏོགས་པར། ནམ་ཡང་བརྩོན་པ་
ཆེན་པོ་རེ་བསྐྱེད་དེ་རང་དང་འཚམ་པའི་སྙན་ངག་རེ་གཉིས་འབྲི་མཁན་གྱི་
ཁོངས་སུ་གཏོགས་པས། རྒྱུན་པར་མི་ཚོགས་འདུ་ས་དང“མི་ཆེན”རེ་འགའི་
མདུན་དུ་སྐད་ཆ་ཉུང་ལ་ཐ་ན་སྨྲ་སྒོ་ཇི་ལྟར་དབྱེ་ནས་ངག་ཇི་ལྟར་བཀྲོལ་ཚུལ་
ཀྱང་མི་ཤེས། སྐབས་རེར།
གློ་བུར་དུ་ལྷུ་རྐང་འགྲིག་པའི་ཚིག་སྦྱོར་འགའ་
རེ་བྱུང་ཚེ་ཉེ་འཁོར་གྱི་གྲོགས་པོ་རྣམས་ལ་བཙན་ཚུགས་ཀྱིས་སྟོན་སྲིད་ལ། ཁོ་
ཚོས་ཞེ་སེམས་ཀྱི་སྐུལ་མ་མཛད་ངོར་ཁ་རོག་གེར་དུས་དེབ་དང་ཚགས་པར་ཁང་
རེ་རེ་ལའང་བསྐུར་ངེས། ད་དུང་ལན་རེར་བློ་ངོར་བབས་པའི་དཔེ་དེབ་སྣ་
ཚོགས་མཐོང་ཚེ་སྒོར་ཁུག་སྟོང་བར་ཕུད་ཀྱང་ཉོ་སྲིད་ལ། མཐའ་མར་དཔེ་
དེབ་དེ་དག་གི་བརྒྱུད་རིམ་གྱིས་ཕྲན་གྱིས“བླ”འང་དུས་ཡུན་རིང་པོ་ཞིག་ལ
འཁྱེར་ངེས་པས། སྙིང་ཉེ་བའི་གཅེན་མོ་དེས་ནམ་ཡང“དཔེ་ཆར་ཉུང་ཉུང་
ལྟོས”ཞེས་བརྗོད་ལ། བརྩེ་སེམས་དཀར་པོའི་ཕུ་བོ་དེས་ཀྱང“སྐད་ཆ་ཉུང་
ཉུང་ཤོད་ལ་བསམ་བློ་མང་པོ་ཐོངས”ཞེས་བརྗོད་ངེས། གང་ལྟར། སྐད་ཆ་
མང་པོ་ཞིག་བརྗོད་ནས་མཚམས་འདིར་སླེབས་དུས། བདག་གི་སེམས་ངོས་
སུ་འཚོ་བ་ཟེར་བའི་ ཐ་སྙད་འདིའི་ངོ་བོ་ཇེ་གསལ་ནས་ཇེ་གསལ་དུ་སོང་ལ།
འཚོ་བར་མཁོ་བའི་འགལ་ཟླའི་ཕུང་བོ་རྣམས་ཀྱང་ཇེ་ཆེར་འགྲོ་བཞིན་པའི་སྣང་
བ་སྐྱེས། ཡིན་ནའང་། ཕྲན་གྱིས་གནས་ཚང་བཅའ་སའི་ཁོར་ཡུག་འདི་
ལྕགས་མཁར་མཐུག་པོ་ཞིག་གིས་བསྟིམས་ཡོད་ལ། ལྷག་པར་དུ་ཕྱོགས་བཞི་
མཚམས་བརྒྱད་ནས་སོ་ལྟ་བྱེད་མཁན་ཀྱང་མང་པོ་ཞིག་ཡོད་པས། སྙན་ངག་
ཅེས་པའི་གདུག་རྩུབ་ཀྱི་ཐ་སྙད་འདི་ལ་བརྟེན་ནས་མིའི་རིགས་ཀྱི་བཟོ་ལྟ་སྣ་
ཚོགས་ཤོག་ངོས་སུ་ཕབ་རྒྱུ་དང་ཕྱི་སྣོད་ཀྱི་མཁའ་དབུགས་དྭངས་མོ་མཐའ་དག་
631



ནགས་ཀློང་ཁུ་བྱུག་འདུ་གནས།
འ
འབྱིན་རྔུབ་ཐེངས་ཤིག་བྱེད་པ་ལས། སླར་ཡང་འཚོ་བ་ཟེར་བའི་རྒྱུན་རིང༌
བའི་གསོག་གསོབ་ཀྱི་ཕུང་བོ་ཞིག་ལ་འགྲེལ་བ་རྒྱག་ཁོམ་གཏན་ནས་མེད་པར་
གྱུར།
ཁྱོད་ཀྱིས་ཤེས་ཀྱང་སྲིད་དེ། ཕྲན་གྱིས་དུས་སྐབས་འདི་ལྟ་བུ་ཞིག་གི་
འོག་ཏུ་སྙན་ངག་ཅེས་པའི་བསམ་པའི་ལོངས་སྤྱོད་ཕུན་སུམ་ཚོགས་པ་འདི་གླེང་
ཚེ། འདུར་རྒྱུག་བྱེད་པར་མཁས་པའི་མི་རྣམས་ཀྱིས་དགེ་སྡུག་དང་ལེགས་
ཉེས་གང་རུང་གི་ཆ་ནས་ཁྱེད་ལ་སུན་པོ་བཟོ་བྱེད་ཅིག་དང་ ཡང་ན་ ཕྲན་གྱི
སེམས་དང་འདྲེས་མི་ཐུབ་པའི་ཚད་ཐིག་ཅིག་སྟོན་སྲིད་ན་ཐང་མོད་ཀྱི། འོན་
ཀྱང་། ཕྲན་གྱིས་སྙན་ངག་པ་ཞིག་གི་ཆེས་མཐོ་བའི་བསམ་བློ་དང་དགོངས་
དོན་གྱིས་མི་རིགས་ཤིག་གི་ཉམ་ཆུང་བའི་ཚེ་སྲོག་ལ་སྙིང་སྟོབས་གྱ་ནོམ་པ་ཞིག་
བསྩལ་ བར་ཡིད་ཆེས་བྱེད་བཞིན་ཡོད་པས། མི་རིགས་དེས་ཀྱང་ཁོ་ཚོའི་་
བརྩམས་ཆོས་མཐའ་དག་སྐོམ་པ་སེལ་ཐུབ་པའི་ཆུ་མིག་དྭངས་མོ་རེ་ཡིན་པའི་
ངེས་ཤེས་དེའང་དང་ལེན་བྱ་འོས་ལ། ཐུན་མོང་གི་ལས་དོན་རླབས་པོ་ཆེ་
འདིར་སེམས་ཤུགས་ཕུལ་དགོས་པའི་སྙིང་གཏམ་ཞིག་ཀྱང་ཞར་དུ་སྨྲ་བར་་་
འདོད།
ཕྲན་འདི་ལྟར་ལམ་དུ་ཆས་ནས་མི་ལོ་བདུན་བརྒྱད་ཙམ་འགོར་སོང་།
དུས་ད་ལྟ་ཕྱིར་འདང་རེ་རྒྱག་དུས་ཁོམ་པ་བྲལ་བའི་དུས་ཚོད་མང་པོ་ཞིག་གི་
ནང་དུ་ཕྲན་གྱིས་ཉོག་གཏམ་མང་པོ་ཞིག་བརྗོད་ཟིན་ལ། ཉོག་གཏམ་དེ་དག་
ཀྱང་ཟིན་བྲིས་སུ་འདེབས་པའི་
་ཚུལ་དུ་གཞུང་དེབ་དང་སྒེར་དེབ་མང་པོ་ཞིག་
ནས་མཐོང་ཐུབ། དེ་རེ་རེ་ནས་ཀྱང་ཐོག་མར་རང་དང་འབྲལ་ཐབས་མེད་
པའི་ཁྱིམ་ཚང་
ང་ཞིག་གི་སྐྱིད་སྡུག་མང་པོ་གཙོ་བོར་བརྗོད་ཡོད།
དེ་ནས་ལྟག་ཀ་
ཚང་ཟེར་བའི་ཚོ་བ་ཞིག་དང་སྨན་ཤུལ་ཚང་ཟེར་བའི་ཁྱིམ་རྒྱུད་ཅིག་གི་དགའ་
སྐྱོ་ཆགས་སྡང་རབ་དང་རིམ་པ་ཞིག་ཀྱང་བརྗོད་ཡོད། ད་དུང་ རང་གི་ཉེ་
བྱ
632



མཚོ་བུ་དགའ་བདེ།
འཁོར་ན་འབུ་ཕྲན་བཞིན་འགུལ་གྱིན་པའི་ནག་ཉེས་སྣ་ཚོགས་དང་སེམས་ཀྱིས་
བཟོད་བསྲན་བྱེད་དཀའ་བའི་འདྲི་རྟགས་རིགས་ཤིག་ཀྱང་ཞར་དུ་བརྗོད་ཡོད།
དེ་ལ་ཡོངས་གྲགས་སུ་མཚོ་བུའི་སྙན་ངག་ཟེར་ལ། ཕལ་ཆེར་རང་ཉིད་
གཅིག་པུས་མ་གཏོགས་རྒྱུས་ལོན་མི་ཐུབ་པའི་ཤོག་དཀར་རྐྱང་རྐྱང་ཞིག་གི་སྣང་
བ་སྟེར་བས། མི་མང་པོ་ཞིག་གིས་ཀྱང“འདིས་ཅི་ཞིག་བཤད་རྩིས་ཡོད”ཅེས་
དྲི་བ་ཞིག་འདོན་ངེས། གང་ལྟར། ཕྲན་གྱིས་འདི་ལྟར་ཁེར་རྐྱང་དང་བག་
ཡངས་སུ་རྒྱུ་ཆོག་པའི་འཇིག་རྟེན་ཞིག་ནས་མངོན་སུམ་དང་སྟོང་བསམ་གཉིས་
འདྲེས་ཀྱིས་འཚོ་བ་ཕུན་སུམ་ཚོགས་པ་ཞིག་བསྐྱལ་ཏེ་ཀློག་པ་པོར་བསླུ་བྲིད་
བཟོད་གླགས་བྲལ་བ་རེ་སྟེར་བའི་བརྩམས་ཆོས་སྣ་ཚོགས་ཤིག་གསར་དུ་
བཞེངས་བཞིན་ཡོད་པས། གནས་སྐབས་སུ་བཤད་མཚམས་འདི་ནས་འཇོག་
ར
633



ནགས་ཀློང་ཁུ་བྱུག་འདུ་གནས།
དགའ་བདེ་དངE. E. Comings
ཨ་རྡོར།
གྲོགས་པོ་མང་པོ་ཞིག་ ཁོ་བོའི་དྲན་པའི་ངོས་ནས་མར་མེ་བཞིན་ཟད
བཞིན་འདུག་ལ། དེའི་ཉེ་འཁོར་གྱི་མེ་ལྕེབས་དག་ཀྱང་ཉལ་ཉིལ་དུ་གྱུར་ནས་
ཚེ་སྲོག་ལ་དགའ་བ་སྟེར་བའི་འོད་ཟེར་ཁྲག་ཐིགས་བཞིན་སྐམ་པར་མྱ་ངན་གྱི་
གཤོག་པ་ལྷོད་སོང་། ཁོ་བོའི་བསམ་ཚོད་ཅིག་ལ། མཚོ་བུ་དགའ་བདེ་ནི་མེ་
ལྕེབས་དེ་དག་གི་གྲས་སུ་མེད་ལ་མར་མེ་དེ་དག་གི་གྲས་སུའང་མེད་པར། མེ་
ཕུང་དེའི་སྔ་རོལ་ལམ་མེ་ལྕེབས་ཚོའི་ཉམ་ང་བའི་ཚིག་རོ་དེའི་ཕྱི་རོལ་ཞིག་ཏུ་
གནས་པའི་སྲིན་འབུ་གང་རུང་ཞིག་ཡིན་པར་སེམས། མེ་དང་མེ་ལྕེབས་གང་
ཡང་མེད་པའི་གཞིས་ཁྱིམ་དེ་རུ་ཞི་དུལ་ངང་སྐྱོད་པའི་འབུ་སྲིན་ཧ་ ཅང་ཉུང་
ཉུང་རེད། ལྷག་པར་ཁྲག་ཐིགས་དང་ཤ་ཁ་ལ་མ་རེག་པའི་འབུ་སྲིན། ང
ཚོའི་སྨིན་མའམ་རྐང་མཐིལ་དུ་ངལ་དུབ་ཀྱིས་འཐམས་པའི་ཚེ་སྲོག་ཆུང་ཆུང་
འདི་ཚོ་དོན་ངོ་མར་གང་དུ་སྐྱོད་བཞིན་འདུག
ཁ་པར་ཞིག་གློར་བུར་དུ་གྲགས་ཤིང་། དལ་ཅག་གེར་ཡོད་པའི་ངའི་
དྲན་པའི་ངོས་སུ་གསར་སྐྱེས་སྙན་ངག་པ་ཞིག་གློ་བུར་དུ་བསྐྱལ་ཡོང་། ལོ་ངོ་
བདུན་གྱི་ཡར་སྔོན་ཞིག་ལ་ངས་གསར་བུ་འདི་ཐོག་མར་མཐོང་ལ། བློ་གྲོས་
ཀྱིས་ཕྱུག་པའི་ཤོག་དཀར་ངོས་སུ་སྤོབས་པ་དང་ཚོར་བ་རྣོ་བའི་ཐ་སྙད་རྣམས་
རྣམ་ཤེས་ལྟར་བརྒྱུས་པའི་སྙན་ངག་ཁ་ཤས་ཀྱང་དུས་དེ་ནས་བཟུང་བཀླགས་
634



མཚོ་བུ་དགའ་བདེ།
མྱོང་། དེའི་ཕྱིར་སྤྱི་ཚོགས་སམ་མིའི་རིགས་ཀྱིས་སླར་ཡང་ཁྱད་དུ་འཕགས་
པའི“སྲོག་ཆགས”ཤིག“ཐོན་སྐྱེད”བྱས་པར་བཀའ་དྲིན་མི་ཞུ་ཐབས་མེད་རེད།
རྒྱུ་མཚན་ནི་ང་ཚོར་ཚོང་རར་མི་བྲིན་པའི “ ཚོང་རྫས”ཧ་ཅང་མང་བ་མ་ཟད།
དེ་འདྲ་ཐོན་སྐྱེད་བྱེད་མཁན་གྱི“བཟོ་གྲྭ”དེ་བས་ཇེ་མང་
ང་རེད།
སྤྱི་ལོ 2004ལོའི་དཔྱིད་ཀའི་མཚན་མོ་ཞིག་ལ་འཕྲུལ་འཁོར་གྱི་སྟོབས་་
ཤུགས་དང་ཁང་རྩེག་གི་མེ་ཕུང་གིས་ང་རང་བག་འཁུམ་པར་བྱས་སོང་། གློ་
བུར་ཨ་རིའི་སྙན་ངག་པE • E. Coimngsཡི་སྙན་ངག་ཅིག་བཀླགས་ཤིང་
སོས་དལ་གྱིས་བསམ་གཞིག་ཅིག་བཏང་ཚེ། ཕྱོགས་གང་རུང་ན་ལྕགས་ཐག་
གིས་བལྡག་པའི་ལུས་ཕུང་སྔར་བཞིན་མཛེས་སྡུག་གིས་གཡོ་ལ། སྤང་རྒོད་ཀྱི་
རྩྭ་རྐང་རེ་ལ་སྔར་བཞིན་ཟིལ་བ་ཁྲག་ལྟར་འཛུམ། དེའི་ཕྱིར་ང་ཚོས་ཚེ་སྲོག་
རེ་རེའི་འོག་གི་མི་རྣམས་སླར་ཡང་བོས་ཏེ། བུ་མོ་རེ་རེ་ལ་སླར་ཡང་མངལ་རེ་
སྦྲུམ་དགོས་པའི་འབོད་སྐུལ་བཏང་ན། མིའི་རིགས་ཀྱི་ལོ་རྒྱུས་ཇི་ལྟར་འཕེལ་
རྒྱས་སོང་བའི་དཔང་རྟགས་སམ། ཤེས་རབ་ཀྱི་རྩེ་རུ་སྐྱོད་པའི་དར་འཕྲུ་
བཞིན་དགའ་བདེ་ལྟ་བུའི་ལོ་ཆུང་སྙན་ངག་པ་རེ་གཉིས་ཀྱང་སྐྱེ་སྲིད།
མི་རྣམས་བརྒལ་བཞིན་པའི་གཙང་པོ་དེ་ནི་འཚོ་བ་མ་ཡིན་པར་རྒྱུ་སྤུས་མ་
དག་པའི་གྲུ་ཆུང་ཞིག་རལ་ཞིག་ཡིན་པ་འདྲ། དེའི་ཕྱིར་མི་ཚོགས་ཆུའི་གཏིང་
དུ་ཟུག་ཅིང་ཉ་སྲམ་ཚོས་ཀྱང་སྐྱོབ་དཀའ་བའི་སྐབས་འདིར། ད་དུང་ང་ཚོ་ཉ་
བའམ་ཆུ་བ་རེ་གཉིས་ལ་བསྟེན་དགོས་པ་སུ་ཡིས་བསྙོན། ང་ཚོའི་ཉེ་འཁོར་གྱི་
གཏིང་ཟབ་སའི་ཆུ་བོའི་གཞུང་ན་སྒྲ་དབྱངས་དང་འོ་མའི་སྡོང་བོ་གང་ཡང་མེད་
པས། མི་རེ་གཉིས་ཀྱི་རྣམ་ཤེས་ཀྱི་རྒྱུད་སྐུད་དུ་ལྷུང་བའི་མིག་གི་འོད་དམ་ཁོ་
ཚོའི་ མེ་ ཏོག་ ལྟ་བུའི་འདྲེན་བྱེད་ཀྱི་སྐུད་པ་གང་རུང་ལ་ང་ཚོས་ལག་པ་མ་་་་
བསྲིངས་ཐབས་མེད་རེད།
ངས་མཚོ་བུ་དགའ་བདེ་ལ་འདི་ལྟར་བཤད་ན་འདོད། མི་མང་པོ་ཞིག་
635



ནགས་ཀློང་ཁུ་བྱུག་འདུ་གནས།
གོ་མེད་ཚོར་མེད་དུ་ཤི་སོང་། ཁོ་ཚོ་དུར་ལ་འཇུག་སའི་སྤང་ཐང་དེ་ད་དུང་སྐྱ་
ཐག་གེར་ཡོད་ལ། བྱའམ་གཅན་གཟན་གང་གི་སྣ་ལམ་དུ་ཁོ་ཚོའི་བེམ་རོའི་
ཉོག་དྲིའང་ཐུལ་མ་མྱོང༌། ཡིན་ནའང་མི་ལོ་བརྒྱ་ཕྲག་ཁ་ ཤས་ལ་ཁོ་ཚོས་་་
གཞིས་ཁྱིམ་དང་ཆུང་མ་ཡང་ན་ཁྱོ་བོ་དྲན་མྱོང་བའི་གཏམ་རྒྱུད་རྩྭ་ལོ་སྐམ་པོ་དེ་
དག་ལ་འཁྲིལ་ནས་ཡུན་རིང་དུ་གནས་ཤིང་། ངུ་མ་ཕོད་པའི་མིག་ཟུང་ལས་
སྡུག་བསྔལ་གྱི་ལྗང་ལོ་ཐབས་ཆག་གིས་སྐྱེ་བཞིན་འདུག གང་ལྟར་དེ་དག་
གིས་གྲས་སུ་ཐབ་ཚང་ནས་མི་ཚེ་ཟད་པའི་ཨ་རིའི་བུད་མེད་སྙན་ངག་པEmily
Elixubeth Dickinsonགྱི་སྐྲ་ལོ་རེ་གཉིས་རླུང་གིས་ཟོས་པའི་ལྷག་མ་ཡོད་
ལ། ཚེ་ གང་ བོར TS Eliotལ་ གཡུལ་ འགྱེད་ གཏོང་ མཁན་ གྱི Wllian
Carlos Willamsཡིས་བཞེངས་པའི་སྙིང་རྗེ་བའི་མིང་ཚིག་དག་ཀྱང་ཐར་
ཐོར་དུ་འགྱུར་བཞིན་ཡོད་པས་ང་ཚོར་མཚོ་བུ་དགའ་བདེ་དང་འདྲ་བའི་བོད་མི་
སྙན་ངག་པ་རེ་གཉིས་མེད་ན་འཇིག་རྟེན་དང་མིའི་རིགས་ལ་ལེགས་སྐྱེས་ཅི་ཞིག་
འབུལ།
མཇུག་མཐར། _H Mareyཡི་གླུ་དབྱངསBuffahSoidierཞེས་པ་
དེ་ཁྱོད་ལ་ལག་རྟགས་སུ་ཕུལ་བ་ཡིན་པས། འཇིག་རྟེན་ཞེས་པའི་གཡུལ་ས་
དེར་ཁྱོད་རང་མེ་ཏོག་གི་ཟེའུ་འབྲུ་ལ་རྔམ་པའི་སྦྲུལ་ལྟར་རྒྱུ་བར་ཞུ།
636



མཇུག་གི་གཏམ།
མཇུག་གི་གཏམ།
《མཚོ་སྔོན་བོད་ཡིག་གསར་འགྱུར》གྱིས་འཛུམ་མདངས་ལྷུག་གེར་བགྲང་
བྱ55ཡི་བཀྲ་ཤིས་དུས་སྟོན་བསུས་བྱུང་། རྒྱ་ཆེ་བའི་ཀློག་པ་པོ་དང་རྩོམ་པ་པོ་
རྣམ་པའི་ཟོལ་མེད་རྒྱབ་སྐྱོར་དང་། རྩོམ་སྒྲིག་པ་ལྷན་རྒྱས་ཀྱི་རྩེ་གཅིག་བརྩོན་
པ་ལས་བྱུང་བའི་གྲུབ་འབྲས་ནི་གཡུར་དུ་ཟ་ཞིང་ཕུན་སུམ་ཚོགས། དེ་ཡང་
སིལ་བུར་གནས་པའི་གྲུབ་འབྲས་དག་ཕྱོགས་བསྒྲིགས་གནང་རྒྱུ་ནི་དགེ་མཚན་
ཤིན་ཏུ་ཆེ་བའི་ལས་ཤིག་ཡིན་པ་སྨོས་མེད་རེད། དེ་བས་རང་རེ་ཚགས་པར་
ཁང་གིས་དགོས་མཁོ་དེར་དམིགས་ནས《 ནགས་ཀློང་ཁུ་བྱུག་འདུ་གནས》བྱ་
བའི་དེབ་འདི་དཔར་སྐྲུན་བྱས་པ་ཡིན་ལ། དེ་བཞིན་དུ་མེ་ཏོག་ཆུང་ཡང་ལྷ་
རྫས་ཀྱི་ཚུལ་དུ་བཀྲ་ཤིས་ལེགས་སྐྱེས་སུ་ཕུལ་བ་ལགས།
བོད་ཀྱི་རྩོམ་རིག་གསར་བའི་བྱུང་འཕེལ་བཤུལ་ལམ་ལ་ཕྱི་མིག་རེ་བལྟས་
ཚེ། 《མཚོ་སྔོན་བོད་ཡིག་གསར་འགྱུར》ནི1949ལོར་སྤེལ་འགོ་ཚུགས་པས་
ན་བོད་པའི་གསར་རྩོམ་མེ་ཏོག་སྐྱོང་བའི་ལྡུམ་ར་སྔ་ཤོས་ཡིན་པ་དང༌། རྩོམ་
པ་པོ་མི་ཉུང་བ་ཞིག་གི་བརྩམས་ཆོས་ཐོག་མ་སྤེལ་ས་ཡིན་པས་ན་ཁོང་རྣམ་
འཚར་ལོངས་བྱུང་སའི་ཕ་ཁྱིམ་དྲོན་མོ་ལྟ་བུ་ཡང་ཡིན་སོང་། དེའི་ཕྱིར་ཚགས་
པར་འདིའི་རིག་རྩལ་གཞོགས་བཀོད་པར་ངོས་ཀྱིས་བོད་ཀྱི་རྩོམ་རིག་དར་རྒྱས་
ཡོང་བར་བྱས་རྗེས་མི་དམན་པ་བཞག་དང་འཇོག་བཞིན་པའང་བསྙོན་མེད་
རེད།
དེབ་འདི་ནི་རང་རེའི་ཁ་བ་ཅན་གྱི་རྩོམ་པ་པོའི་དཔུང་ཁག་ངོ་སྤྲོད་བྱ་བ་
རེ
637



ནགས་ཀློང་ཁུ་བྱུག་འདུ་གནས།
གཙོ་བོར་བཟུང་བ་དང་དེ་འབྲེལ་བརྩམས་ཆོས་ཀྱི་དཔྱད་ཐུང་སོགས་ཀྱིས་གྲུབ་
ཡོད་པ་ཞིག་ཡིན། དེ་ཡང་སྤྱི་ལོ1997ལོ་ནས་བཟུང༌། ངེད་ཚགས་པར་
ཁང་གི་རིག་རྩལ་གཞོགས་བཀོད་པར་ངོས་ཀྱི་རྩོམ་སྒྲིག་པས་བོད་ཀྱི་རྩོམ་པ་པོ་
གྲགས་ཅན་དང་གསར་སྐྱེས་ན་གཞོན་རྩོམ་པ་པོ་གཉིས་སོ་སོར་བཀར་ནས《 མུ་
ཏིག་གླིང》(དང་ཐོག《རྩོམ་དཔྱད་མུ་ཏིག་གསལ་འདོན》ཟེར)དང《ལྕུག་ཕྲན》
ཞེས་པའི་པར་ངོས་གཉིས་སུ་ཆེད་བསྒྲིགས་ལེ་ཚན་སྤེལ་ལ། ད་ཕན་རྩོམ་པ་པོ་
60ལྷག་ངོ་སྤྲོད་བྱས་ཡོད། ཆེད་བསྒྲིགས་ལེ་ཚན་དེ་དག་ཏུ་རྩོམ་པ་པོའི་འདྲ་
པར་དང་ངོ་སྤྲོད་ཐུང་ངུ་། རྩོམ་བྲིས་མྱོང་ཚོར། རྩོམ་ཡིག་དཔྱད་ཐུང༌།
བརྩམས་ཆོས་བསྡུས་བཀོད་སོགས་ཀྱི་ནང་དོན་འཛོམས་པའི་ཕྱིར་ན། རྩོམ་
པ་པོ་གང་དེའི་བཞུད་པའི་ལམ་བུ་དང་བརྩམས་པའི་འབྲས་བུ། རྩོམ་གྱི་
དགོངས་པ་སོགས་རྒྱུས་ལོན་པའི་འཇུག་ངོགས་སྟབས་བདེ་བ་ཞིག་ཏུ་གྲུབ་ཡོད་
ཅིང༌། དེ་ཡིས་རང་རེ་བོད་པའི་རྩོམ་པ་པོའི་རུ་དཔུང་གི་གསང་བའི་བཞིན་
རས་ཕལ་ཆེར་གསལ་མངོན་བྱས་ཤིང༌། རྩོམ་རིག་དཔྱད་ལམ་ཡངས་པར་
བྱས་ཁར། བོད་ཀྱི་རྩོམ་འབྱུང་ལོ་རྒྱུས་འབྲི་བ་ལ་གཞན་གྱིས་ཚབ་བྱེད་མི་ཐུབ་
པའི་དཔྱད་གཞིའི་རྒྱུ་ཆ་རིན་ཐང་ལྡན་པ་ཞིག་བཞག་ཡོད།
སྤྱིར་ན་རྩོམ་པ་པོའི་ངོ་སྤྲོད་འདི་དག་ནི་ལོ་ངོ་བརྒྱད་ཀྱི་རིང་ལ་པར་ངོས
60ལྷག་ཏུ་བཀོད་ནས་སྔ་གཞུག་ཏུ་ཐོན་པས་འདོན་ཐེངས་མང་ལ་སིལ་བུར་
ཡོད་སྟབས། ཉར་ཚགས་ཡག་པོ་གནང་རྒྱུ་ཁག་པོ་ཡོད་པ་དང་། སྒོས་སུ་
མོས་བློ་ཡོད་པའི་ཀློག་པ་པོ་མང་པོ་ཞིག་ལ་ད་ལྟའི་བར་དུ་ཁ་ཚང་བལྟ་བའི་གོ་
སྐབས་ཐོབ་མ་སོང་བས་ན། དེབ་འདི་བསྒྲིགས་པ་ནི་དགའ་འོས་པའི་ལས་
ཤིག་ཡིན་པ་བཤད་མ་དགོས། འོན་ཏེ་ང་ཚོའི་ལས་ཀར་འཐུས་ཤོར་བྱུང་བ་
དང་རྩོམ་མཁན་ཁ་ཤས་ཀྱིས་དང་ལེན་མ་བྱས་པ་སོགས་རྐྱེན་བྱས་ནས། ད་
རུང་རྩོམ་པ་པོ་མང་པོ་ཞིག་གི་ངོ་སྤྲོད་སྐོར་དེབ་འདིར་ཚུད་མེད་པ་ཕངས་པའི་
ར
ངོ
638



མཇུག་གི་གཏམ།
--
གནས་སུ་ཆེ་ལ། སྐུལ་ལྕག་གི་དམིགས་ཡུལ་ཤས་ཆེར་བཟུང་ནས་ངོ་སྤྲོད་བྱས་
པའི་གསར་སྐྱེས་རྩོམ་པ་པོ་དག་ལས་ཁ་ཤས་ཀྱིས་སྔ་མོ་ནས་གསར་རྩོམ་གྱི་ལས་
དེ་དོར་ཟིན་པའམ་གྲུབ་འབྲས་ཆུང་བ་སྐོར་ཞིག་གི་ངོ་སྤྲོད་དེབ་འདིར་བསྐྱུངས་
པ་དང་། ད་ལམ་འགྲོ་གྲོན་གཏོས་ཆེ་བ་མ་བཟོད་པར་འདིར་བཀོད་རྩོམ་པ་
པོའི “ རང་བདམས་མཚོན་བྱེད་བརྩམས་ཆོས” དགོད་པའི་འཆར་གཞི་མེད་
པར་བཟོས་པ་སོགས་ལ་བཟོད་གསོལ་ཡོད་པ་ཞུ་ཞུ།
ཞེས་དེབ་འདིའི་སྒྲིག་པ་པོ་ལྕེ་ནག་ཚང་ཧཱུྃ་ཆེན་ནས། 2006ལོའི་ཟླ3པའི་ཚེས7
ཉིན་ཟི་ལིང་དུ་བྲིས་པ་དགེའོ། །
639



རྩོམ་སྒྲིག་འགན་འཁུར་པ།
责任编辑:
མདུན་ཤོག་ཇུས་འགོད་པ།
#ig+;
བསྟན་འཛིན་ཕུན་ཚོགས། ཧཱུྃ་ཆེན།
E # #
# #
མེ་ལོང་།
#t
ནགས་ཀློང་ཁུ་བྱུག་འདུ་གནས།
སྒྲིག་པ་པོ། མཚོ་སྔོན་བོད་ཡིག་གསར་འགྱུར་ཁང་།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་།
གནས་ཡུལ། པེ་ཅིན་ཧོ་ཕིང་ལི་བྱང་ལམ་ཨང་14པ།
སྦྲག་སྲིད་ཨང་གྲངས། 100013
ཁ་པར་ཨང་གྲངས། 010 -64275311
པར་འདེབས་མཁན། པེ་ཅིན་ཏི་ཞིན་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
850mmX1168mm 1 32
པར་གཞིའི་སྒྲིག་ཐེངས། 2006ལོའི་ཟླ་6པར་པར་གཞི་དང་པོ་བསྒྲིགས།
པར་ཐེངས། 2006ལོའི་ཟླ་6པར་པེ་ཅིན་དུ་པར་ཐེངས་དང་པོ་བརྒྱབ།
པར་གྲངས།
རིན་གོང་། སྒོར་33.50
0001-1500



图书在版编目(CIP)数据
林海聚杜鹃青海藏文报编辑部选编,-北京:民族
出版社,2006.6
(三贴近文库)
ISBN 7-105-07791-3
I.林...I.青....藏族一少数民族文学:当
代文学-文学评论-中国-藏语 N. 1207.914
中国版本图书馆 CIP 数据核字(2006)第067891号
林海聚杜鹃
者
出版发行
编出地邮网印经开印印版印定
行址编址刷销本张数次次价
青海藏文报编辑部
民族出版社
北京市和平里北街14号
100013
www.e56.com.cn
北京鑫印刷有限公司
全国各地新华书店
850mm×1168mm 1/32
21
0001-1500 册
2006年6月第1版
2006年6月北京第1次印刷
33.50 元
该书如有印装质量问题,请与本社发行部联系退换
(藏文发行科电话:010-64227665 58130509)
